[
    {
        "id": 1,
        "author": "Nazım Hikmet Ran",
        "title": "Seni Düşünmek",
        "text": "Seni düşünmek güzel şey,\nÜmitli şey, \nDünyanın en güzel sesinden \nEn güzel şarkıyı dinlemek gibi birşey... \nFakat artık ümit yetmiyor bana, \nBen artık şarkı dinlemek değil, \nŞarkı söylemek istiyorum..."
    },
    {
        "id": 2,
        "author": "Nazım Hikmet Ran",
        "title": "Bence Şimdi Sen De Herkes Gibisin",
        "text": "Gözlerim gözünde aşkı seçmiyor \nOnlardan kalbime sevda geçmiyor \nBen yordum ruhumu biraz da sen yor \nÇünkü bence şimdi herkes gibisin \nYolunu beklerken daha dün gece \nKaçıyorum bugün senden gizlice \nKalbime baktım da işte iyice \nAnladım ki sen de herkes gibisin \nBüsbütün unuttum seni eminim \nMaziye karıştı şimdi yeminim \nKalbimde senin için yok bile kinim \nBence sen de şimdi herkes gibisin"
    },
    {
        "id": 3,
        "author": "Nazım Hikmet Ran",
        "title": "Tahirle Zühre Meselesi",
        "text": "Tahir olmak da ayıp değil Zühre olmak da \nHattâ sevda yüzünden ölmek de ayıp değil, \nBütün iş Tahirle Zühre olabilmekte \nYani yürekte. \n\nMeselâ bir barikatta dövüşerek \nMeselâ kuzey kutbunu keşfe giderken \nMeselâ denerken damarlarında bir serumu \nÖlmek ayıp olur mu? \n\nTahir olmak da ayıp değil Zühre olmak da \nHattâ sevda yüzünden ölmek de ayıp değil. \n\nSeversin dünyayı doludizgin \nAma o bunun farkında değildir \nAyrılmak istemezsin dünyadan \nAma o senden ayrılacak \nYani sen elmayı seviyorsun diye \nElmanın da seni sevmesi şart mı? \nYani Tahiri Zühre sevmeseydi artık \nYahut hiç sevmeseydi \nTahir ne kaybederdi Tahirliğinden? \n\nTahir olmak da ayıp değil Zühre olmak da \nHattâ sevda yüzünden ölmek de ayıp değil."
    },
    {
        "id": 4,
        "author": "Nazım Hikmet Ran",
        "title": "Seviyorum Seni",
        "text": "Seviyorum seni \nekmeği tuza banıp yer gibi \n\nGeceleyin ateşler içinde uyanarak \nağzımı dayayıp musluğa su içer gibi \n\nAğır posta paketini \nneyin nesi belirsiz \ntelaşlı, sevinçli, kuşkulu açar gibi \n\nSeviyorum seni \ndenizi ilk defa uçakla geçer gibi \n\nİstanbul'da yumuşacık kararırken ortalık \niçimde kımıldayan birşeyler gibi \n\nSeviyorum seni \nYaşıyoruz çok şükür der gibi."
    },
    {
        "id": 5,
        "author": "Nazım Hikmet Ran",
        "title": "Bir Ayrılış Hikayesi",
        "text": "Erkek kadına dedi ki: \n- Seni seviyorum, \nama nasıl? \navuçlarımda camdan bir parça gibi kalbimi sıkıp \nparmaklarımı kanatarak \nkırasıya, \nçıldırasıya... \nErkek kadına dedi ki: \n- Seni seviyorum, \nama nasıl? \nkilometrelerce derin, kilometrelerce dümdüz, \nyüzde yüz, yüzde bin beşyüz \nyüzde hudutsuz kere yüz... \nKadın erkeğe dedi ki: \n- Baktım \ndudağımla, yüreğimle, kafamla; \nseverek, korkarak, eğilerek, \ndudağına, yüreğine, kafana. \nŞimdi ne söylüyorsam \nkaranlıkta bir fısıltı gibi sen öğrettin bana... \nVe artık \nbiliyorum: \nToprağın \nYüzü güneşli bir ana gibi \nEn son, en güzel çocuğunu emzirdiğini... \n\nFakat neyleyim \nsaçlarım dolanmış \nölmekte olanın parmaklarına \nbaşımı kurtarmam kâbil \ndeğil! \nSen \nyürümelisin, \nyeni doğan çocuğun \ngözlerine bakarak... \n\nSen \nyürümelisin, \nbeni bırakarak... \n\nKadın sustu. \n\nSARILDILAR \n\nBir kitap düştü yere... \nKapandı bir pencere... \n\nAYRILDILAR..."
    },
    {
        "id": 6,
        "author": "Nazım Hikmet Ran",
        "title": "Ceviz Ağacı",
        "text": "Başım köpük köpük bulut, içim dışım deniz, \nBen bir ceviz ağacıyım Gülhane Parkı'nda, \nBudak budak, şerham şerham ihtiyar bir ceviz. \nNe sen bunun farkındasın, ne polis farkında.\n\nBen bir ceviz ağacıyım Gülhane Parkı'nda. \nYapraklarım suda balık gibi kıvıl kıvıl. \nYapraklarım ipek mendil gibi tiril tiril, \nKoparıver, gözlerinin, gülüm, yaşını sil. \nYapraklarım ellerimdir, tam yüz bin elim var. \nYüz bin elle dokunurum sana, İstanbul'a. \nYapraklarım gözlerimdir, şaşarak bakarım. \nYüz bin gözle seyrederim seni, İstanbul'u. \nYüz bin yürek gibi çarpar, çarpar yapraklarım.\n\nBen bir ceviz ağacıyım Gülhane Parkı'nda. \nNe sen bunun farkındasın, ne polis farkında."
    },    
    {
        "id": 7,
        "author": "Nazım Hikmet Ran",
        "title": "Mavi Liman",
        "text": "Çok yorgunum, beni bekleme kaptan. \nSeyir defterini başkası yazsın. \nÇınarlı, kubbeli, mavi bir liman. \nBeni o limana çıkaramazsın..."
    },
    {
        "id": 8,
        "author": "Nazım Hikmet Ran",
        "title": "Sevgilim",
        "text": "Sevgilim yalan söylersem sana \nKopsun ve mahrum kalsın dilim \nSeni seviyorum demek bahtiyarlığından \n\nSevgilim yalan yazarsam sana \nKurusun ve mahrum kalsın elim \nOkşayabilmek saadetinden seni \n\nSevgilim yalan söylerse sana gözlerim \nİki nadim gözyaşı gibi avuçlarıma aksınlar \nVe göremesinler seni bir daha."
    },
    {
        "id": 9,
        "author": "Nazım Hikmet Ran",
        "title": "Yine Sana Dair",
        "text": "Sende, ben, kutba giden bir geminin sergüzeştini,\nsende, ben, kumarbaz macerasını keşiflerin,\nsende uzaklığı,\nsende, ben, imkansızlığı seviyorum.\n\nGüneşli bir ormana dalar gibi dalmak gözlerine\nve kan ter içinde, aç ve öfkeli,\nve bir avcı istihasıyla etini dişlemek senin.\n\nSende, ben, imkansızlığı seviyorum,\nfakat asla ümitsizliği değil..."
    },
    {
        "id": 10,
        "author": "Nazım Hikmet Ran",
        "title": "Davet",
        "text": "Dörtnala gelip Uzak Asya'dan \nAkdeniz'e bir kısrak başı gibi uzanan \nbu memleket, bizim. \nBilekler kan içinde, dişler kenetli, ayaklar çıplak \nve ipek bir halıya benziyen toprak, \nbu cehennem, bu cennet bizim. \nKapansın el kapıları, bir daha açılmasın, \nyok edin insanın insana kulluğunu, \nbu dâvet bizim.... \nYaşamak bir ağaç gibi tek ve hür \nve bir orman gibi kardeşçesine, \nbu hasret bizim..."
    },
    {
        "id": 11,
        "author": "Nazım Hikmet Ran",
        "title": "Yaşamak Seni Sevmek Gibi...",
        "text": "Meydan yerinde kampana vurdu. \nNerdeyse koguşlarin kapilari kapanir. \nBu sefer hapislik uzun sürdü biraz: \n8 yil... \n\nYaşamak ümitli bir iştir, sevgilim. \nYaşamak: Seni sevmek gibi ciddi bir iştir."
    },
    {
        "id": 12,
        "author": "Nazım Hikmet Ran",
        "title": "Bugün Pazar",
        "text": "Bugün pazar. \nBugün beni ilk defa güneşe çıkardılar. \nVe ben ömrümde ilk defa gökyüzünün \nbu kadar benden uzak \nbu kadar mavi \nbu kadar geniş olduğuna şaşarak \nkımıldamadan durdum. \nSonra saygıyla toprağa oturdum, \ndayadım sırtımı duvara. \nBu anda ne düşmek dalgalara, \nbu anda ne kavga, ne hürriyet, ne karım. \nToprak, güneş ve ben... \nBahtiyarım..."
    },
    {
        "id": 13,
        "author": "Nazım Hikmet Ran",
        "title": "Bulut mu Olsam",
        "text": "Denizin üstünde ala bulut \nyüzünde gümüş gemi \niçinde sarı balık \ndibinde mavi yosun \nkıyıda bir çıplak adam \ndurmuş düşünür. \nBulut mu olsam, \ngemi mi yoksa? \nBalık mı olsam, \nyosun mu yoksa?.. \nNe o, ne o, ne o. \nDeniz olunmalı, oğlum, \nbulutuyla, gemisiyle, balığıyla, yosunuyla."
    },
    {
        "id": 14,
        "author": "Nazım Hikmet Ran",
        "title": "Kız Çocuğu",
        "text": "Kapıları çalan benim \nkapıları birer birer. \nGözünüze görünemem \ngöze görünmez ölüler. \nHiroşima'da öleli \noluyor bir on yıl kadar. \nYedi yaşında bir kızım, \nbüyümez ölü çocuklar. \nSaçlarım tutuştu önce, \ngözlerim yandı kavruldu. \nBir avuç kül oluverdim, \nkülüm havaya savruldu. \nBenim sizden kendim için \nhiçbir şey istediğim yok. \nŞeker bile yiyemez ki \nkağıt gibi yanan çocuk. \nÇalıyorum kapınızı, \nteyze, amca, bir imza ver. \nÇocuklar öldürülmesin \nşeker de yiyebilsinler."
    },
    {
        "id": 15,
        "author": "Nazım Hikmet Ran",
        "title": "Bu Vatana Nasıl Kıydılar",
        "text": "İnsan olan vatanını satar mı? \nSuyun içip ekmeğini yediniz. \nDünyada vatandan aziz şey var mı? \nBeyler bu vatana nasıl kıydınız? \nOnu didik didik didiklediler, \nsaçlarından tutup sürüklediler. \ngötürüp kâfire : \"Buyur...\" dediler. \nBeyler bu vatana nasıl kıydınız? \nEli kolu zincirlere vurulmuş, \nvatan çırılçıplak yere serilmiş. \nOturmuş göğsüne Teksaslı çavuş. \nBeyler bu vatana nasıl kıydınız? \nGünü gelir çarh düzüne çevrilir, \ngünü gelir hesabınız görülür. \nGünü gelir sualiniz sorulur : \nBeyler bu vatana nasıl kıydınız?"
    },
    {
        "id": 16,
        "author": "Nazım Hikmet Ran",
        "title": "Yine De İyimserlik",
        "text": "Kardeşim, \nSonu tatlıya bağlanan kitaplar yollayacağım sana. \nUçak sağ salim inebilsin meydana, \nDoktor gülerek çıksın ameliyattan, \nKör çocuğun açılsın gözleri, \nDelikanlı kurtarılsın kurşuna dizilirken, \nBirbirine kavuşsun yavuklular, \nDüğün dernek yapılsın hem de, \nSusuzluk da suya kavuşsun, \nEkmek de hürriyete. \nKardeşim, \nSonu tatlıya bağlanan kitaplar yollayacağım sana. \nOnların dediği çıkacak, \nEninde de sonunda da..."
    },
    {
        "id": 17,
        "author": "Nazım Hikmet Ran",
        "title": "Gözlerin",
        "text": "Gözlerin gözlerin gözlerin, \nister hapisaneme, ister hastaneme gel, \ngözlerin gözlerin gözlerin hep güneşte, \nşu Mayıs ayı sonlarında öyledir işte \nAntalya tarafında ekinler seher vakti. \n\nGözlerin gözlerin gözlerin, \nkaç defa karşımda ağladılar \nçırılçıplak kaldı gözlerin \naltı aylık çocuk gözleri gibi kocaman ve çırılçıplak, \nfakat bir gün bile güneşsiz kalmadılar. \n\nGözlerin gözlerin gözlerin, \ngözlerin bir mahmurlaşmayagörsün \nsevinçli bahtiyar \nalabildiğine akıllı ve mükemmel \ndillere destan bir şeyler olur dünyaya sevdası insanın. \n\nGözlerin gözlerin gözlerin, \nsonbaharda öyledir işte kestanelikleri Bursa'nın \nve yaz yağmurundan sonra yapraklar \nve her mevsim ve her saat İstanbul. \n\nGözlerin gözlerin gözlerin, \ngün gelecek gülüm, gün gelecek, \nkardeş insanlar birbirine \nsenin gözlerinle bakacaklar gülüm, \nsenin gözlerinle bakacaklar."
    },
    {
        "id": 18,
        "author": "Nazım Hikmet Ran",
        "title": "Dünyanın En Tuhaf Mahluku",
        "text": "Akrep gibisin kardeşim, \nkorkak bir karanlık içindesin akrep gibi. \nSerçe gibisin kardeşim, \nserçenin telaşı içindesin. \nMidye gibisin kardeşim, \nmidye gibi kapalı, rahat. \nVe sönmüş bir yanardağ ağzı gibi korkunçsun, kardeşim. \nBir değil, \nbeş değil, \nyüz milyonlarlasın maalesef. \nKoyun gibisin kardeşim, \ngocuklu celep kaldırınca sopasını \nsürüye katılıverirsin hemen \nve âdeta mağrur, koşarsın salhaneye. \nDünyanın en tuhaf mahlukusun yani, \nhani şu derya içre olup \nderyayı bilmiyen balıktan da tuhaf. \nVe bu dünyada, bu zulüm \nsenin sayende. \nVe açsak, yorgunsak, alkan içindeysek eğer \nve hâlâ şarabımızı vermek için üzüm gibi eziliyorsak \nkabahat senin, \n- demeğe de dilim varmıyor ama - \nkabahatın çoğu senin, canım kardeşim!"
    },
    {
        "id": 19,
        "author": "Nazım Hikmet Ran",
        "title": "Bulutlar Adam Öldürmesin",
        "text": "Analardır adam eden adamı \naydınlıklardır önümüzde gider. \nSizi de bir ana doğurmadı mı? \nAnalara kıymayın efendiler. \n Bulutlar adam öldürmesin. \n\nKoşuyor altı yaşında bir oğlan, \nuçurtması geçiyor ağaçlardan, \nsiz de böyle koşmuştunuz bir zaman. \nÇocuklara kıymayın efendiler. \n Bulutlar adam öldürmesin. \n\nGelinler aynada saçını tarar, \naynanın içinde birini arar. \nElbet böyle sizi de aradılar. \nGelinlere kıymayın efendiler. \n Bulutlar adam öldürmesin. \n\nİhtiyarlıkta aklına insanın, \ntatlı anıları gelmeli yalnız. \nYazıktır, ihtiyarlara kıymayın, \nefendiler, siz de ihtiyarsınız. \n Bulutlar adam öldürmesin."
    },
    {
        "id": 20,
        "author": "Nazım Hikmet Ran",
        "title": "Belki Ben",
        "text": "Belki ben \no günden \nçok daha evvel, \nköprü başında sallanarak \nbir sabah vakti gölgemi asfalta salacağım. \n\nBelki ben \no günden \nçok daha sonra , \nmatruş çenemde ak bir sakalın izi \nsağ kalacağım... \n\nVe ben \no günden \nçok daha sonra: \nsağ kalırsam eğer, \nşehrin meydan kenarlarında yaslanıp \nduvarlara \nson kavgadan benim gibi sağ kalan \nihtiyarlara, \nbayram akşamlarında keman \nçalacağım... \n\nEtrafta mükemmel bir gecenin \nışıklı kaldırımları \nVe yeni şarkılar söyleyen \nyeni insanların \nadımları..."
    },
    {
        "id": 21,
        "author": "Nazım Hikmet Ran",
        "title": "Hasret",
        "text": "Denize dönmek istiyorum! \nMavi aynasında suların: \nboy verip görünmek istiyorum! \nDenize dönmek istiyorum! \n\nGemiler gider aydın ufuklara gemiler gider! \nGergin beyaz yelkenleri doldurmaz keder. \nElbet ömrüm gemilerde bir gün olsun nöbete yeter. \nVe madem ki bir gün ölüm mukadder; \nBen sularda batan bir ışık gibi \nsularda sönmek istiyorum! \nDenize dönmek istiyorum! \nDenize dönmek istiyorum!"
    },
    {
        "id": 22,
        "author": "Nazım Hikmet Ran",
        "title": "Nikbinlik",
        "text": "Güzel günler göreceğiz çocuklar, \ngüneşli günler \ngöre- \n-ceğiz... \nMotorları maviliklere süreceğiz çocuklar, \nışıklı maviliklere \nsüre- \n-ceğiz... \nAçtık mıydı hele bir \nson vitesi, \nadedi devir. \nMotorun sesi. \nUuuuuuuy! çocuklar kim bilir \nne harikûlâdedir \n160 kilometre giderken öpüşmesi... \n\nHani şimdi bize \ncumaları, pazarları çiçekli bahçeler vardır, \nyalnız cumaları \nyalnız pazarları.. \nHani şimdi biz \nbir peri masalı dinler gibi seyrederiz \nışıklı caddelerde mağazaları, \nhani bunlar \n77 katlı yekpare camdan mağazalardır. \nHani şimdi biz haykırırız \nCevap: \naçılır kara kaplı kitap: \nzindan.. \nKayış kapar kolumuzu \nkırılan kemik \nkan. \nHani şimdi bizim soframıza \nhaftada bir et gelir. \nVe \nçocuklarımız işten eve \nsapsarı iskelet gelir.. \nHani şimdi biz.. \nİnanın: \ngüzel günler göreceğiz çocuklar \ngüneşli günler \ngöre- \n-ceğiz. \nMotorları maviliklere süreceğiz çocuklar, \nışıklı maviliklere \nsüre- \n-ceğiz....."
    },
    {
        "id": 23,
        "author": "Nazım Hikmet Ran",
        "title": "Büyük İnsanlık",
        "text": "Büyük insanlık gemide güverte yolcusu \n tirende üçüncü mevki \n şosede yayan \n büyük insanlık.\nBüyük insanlık sekizinde işe gider \n yirmisinde evlenir \n kırkında ölür \n büyük insanlık.\nEkmek büyük insanlıktan başka herkese yeter \n pirinç de öyle \n şeker de öyle \n kumaş da öyle \n kitap da öyle \n büyük insanlıktan başka herkese yeter.\nBüyük insanlığın toprağında gölge yok \n sokağında fener \n penceresinde cam \nama umudu var büyük insanlığın \n umutsuz yaşanmıyor."
    },
    {
        "id": 24,
        "author": "Nazım Hikmet Ran",
        "title": "Sevgilim",
        "text": "Sevgilim,\nbaşlar önde, gözler alabildiğine açık,\nyanan şehirlerin kızıltısı,\n çiğnenen ekinler\n ve bitmez tükenmez ayak sesleri :\n gidiliyor.\nVe insanlar katlediliyor :\n ağaçlardan ve danalardan\n daha rahat\n daha kolay\n daha çok.\n\nSevgilim,\nbu ayak sesleri, bu katliâmda\nhürriyetimi, ekmeğimi ve seni kaybettiğim oldu,\nfakat açlığın, karanlığın ve çığlıkların içinden\ngüneşli elleriyle kapımızı çalacak olan\ngelecek günlere güvenimi kaybetmedim hiçbir zaman..."
    },
    {
        "id": 25,
        "author": "Nazım Hikmet Ran",
        "title": "Yürümek",
        "text": "Yürümek;\nyürümeyenleri\narkanda boş sokaklar gibi bırakarak,\nhavaları boydan boya yarıp ikiye\nbir mavzer gözü gibi\nkaranlığın gözüne bakarak\n yürümek!..\n\nYürümek;\ndost omuzbaşlarını\nomuzlarının yanında duyup,\nkelleni orta yere\nyüreğini yumruklarının içine koyup\n yürümek!..\n\nYürümek;\nyolunda pusuya yattıklarını,\narkadan çelme attıklarını\n bilerek\n yürümek...\n\nYürümek;\nyürekten\ngülerekten\n yürümek..."
    },
    {
        "id": 26,
        "author": "Nazım Hikmet Ran",
        "title": "Hürriyet Kavgası",
        "text": "Yine kitapları, türküleri, bayraklarıyla geldiler,\ndalga dalga aydınlık oldular,\nyürüdüler karanlığın üstüne.\nMeydanları zaptettiler yine.\n\n Beyazıt'ta şehit düşen\n silkinip kalktı kabrinden,\n ve elinde bir güneş gibi taşıyıp yarasını\n yıktı Şahmeran'ın mağarasını.\n\nDaha gün o gün değil, derlenip dürülmesin bayraklar.\nDinleyin, duyduğunuz çakalların ulumasıdır.\nSafları sıklaştırın çocuklar,\nbu kavga faşizme karşı, bu kavga hürriyet kavgasıdır."
    },
    {
        "id": 27,
        "author": "Nazım Hikmet Ran",
        "title": "Beş Satırla",
        "text": "Annelerin ninnilerinden\nspikerin okuduğu habere kadar,\nyürekte, kitapta ve sokakta yenebilmek yalanı,\nanlamak, sevgilim, o, bir müthiş bahtiyarlık,\nanlamak gideni ve gelmekte olanı."
    },
    {
        "id": 28,
        "author": "Nazım Hikmet Ran",
        "title": "Türkiye İşçi Sınıfına Selâm!",
        "text": "Türkiye işçi sınıfına selâm! \nSelâm yaratana! \nTohumların tohumuna, serpilip gelişene selâm! \nBütün yemişler dallarınızdadır. \nBeklenen günler, güzel günlerimiz ellerinizdedir, \nhaklı günler, büyük günler, \ngündüzlerinde sömürülmeyen, gecelerinde aç yatılmayan, \nekmek, gül ve hürriyet günleri. \n\nTürkiye işçi sınıfına selâm! \nMeydanlarda hasretimizi haykıranlara, \ntoprağa, kitaba, işe hasretimizi, \nhasretimizi, ayyıldızı esir bayrağımıza. \n\nDüşmanı yenecek işçi sınıfımıza selâm! \nParanın padişahlığını, \nkaranlığını yobazın \nve yabancının roketini yenecek işçi sınıfına selâm! \n\nTürkiye işçi sınıfına selâm! \nSelâm yaratana!"
    },
    {
        "id": 29,
        "author": "Nazım Hikmet Ran",
        "title": "Şehitler",
        "text": "Şehitler, Kuvâyi Milliye şehitleri, \n mezardan çıkmanın vaktidir! \nŞehitler, Kuvâyi Milliye şehitleri, \n Sakarya'da, İnönü'de, Afyon'dakiler \n Dumlupınar'dakiler de elbet \n ve de Aydın'da, Antep'te vurulup düşenler, \nsiz toprak altında ulu köklerimizsiniz \n yatarsınız al kanlar içinde. \nŞehitler, Kuvâyi Milliye şehitleri, \n siz toprak altında derin uykudayken \n düşmanı çağırdılar, \n satıldık, uyanın! \nBiz toprak üstünde derin uykulardayız, \n kalkıp uyandırın bizi! \n Uyandırın bizi! \nŞehitler, Kuvâyi Milliye şehitleri, \n mezardan çıkmanın vaktidir!"
    },
    {
        "id": 30,
        "author": "Nazım Hikmet Ran",
        "title": "Japon Balıkçısı",
        "text": "Denizde bir bulutun öldürdüğü \nJapon balıkçısı genç bir adamdı. \nDostlarından dinledim bu türküyü \nPasifik'te sapsarı bir akşamdı. \n\nBalık tuttuk yiyen ölür. \nElimize değen ölür. \nBu gemi bir kara tabut, \nlumbarından giren ölür. \n\nBalık tuttuk yiyen ölür, \nbirden değil, ağır ağır, \netleri çürür, dağılır. \nBalık tuttuk yiyen ölür. \n\nElimize değen ölür. \nTuzla, güneşle yıkanan \nbu vefalı, bu çalışkan \nelimize değen ölür. \nBirden değil, ağır ağır, \netleri çürür, dağılır. \nElimize değen ölür... \n\nBadem gözlüm, beni unut. \nBu gemi bir kara tabut, \nlumbarından giren ölür. \nÜstümüzden geçti bulut. \n\nBadem gözlüm beni unut. \nBoynuma sarılma, gülüm, \nbenden sana geçer ölüm. \nBadem gözlüm beni unut. \n\nBu gemi bir kara tabut. \nBadem gözlüm beni unut. \nÇürük yumurtadan çürük, \nbenden yapacağın çocuk. \nBu gemi bir kara tabut. \nBu deniz bir ölü deniz. \nİnsanlar ey, nerdesiniz? \nNerdesiniz?"
    },
    {
        "id": 31,
        "author": "Orhan Veli Kanık",
        "title": "Güzel Havalar",
        "text": "Beni bu güzel havalar mahvetti, \nBöyle havada istifa ettim \nEvkaftaki memuriyetimden. \nTütüne böyle havada alıştım, \nBöyle havada aşık oldum; \nEve ekmekle tuz götürmeyi \nBöyle havalarda unuttum; \nŞiir yazma hastalığım \nHep böyle havalarda nüksetti; \nBeni bu güzel havalar mahvetti. "
    },
    {
        "id": 32,
        "author": "Orhan Veli Kanık",
        "title": "İçkiye Benzer Bir Şey Var Bu Havalarda",
        "text": "İçkiye benzer bir şey var bu havalarda \nKötü ediyor insanı, kötü... \nHele bir hasretlik oldu mu serde; \nSevdiğin başka yerde, \nSen başka yerde. \nDertli ediyor insanı, dertli. \n\nİçkiye benzer bir şey var bu havalarda, \nSarhoş ediyor insanı, sarhoş."
    },
    {
        "id": 33,
        "author": "Orhan Veli Kanık",
        "title": "İstanbul'u Dinliyorum",
        "text": "İstanbul'u dinliyorum, gözlerim kapalı \nÖnce hafiften bir rüzgar esiyor; \nYavaş yavaş sallanıyor \nYapraklar, ağaçlarda; \nUzaklarda, çok uzaklarda, \nSucuların hiç durmayan çıngırakları \nİstanbul'u dinliyorum, gözlerim kapalı. \n\nİstanbul'u dinliyorum, gözlerim kapalı; \nKuşlar geçiyor, derken; \nYükseklerden, sürü sürü, çığlık çığlık. \nAğlar çekiliyor dalyanlarda; \nBir kadının suya değiyor ayakları; \nİstanbul'u dinliyorum, gözlerim kapalı. \n\nİstanbul'u dinliyorum, gözlerim kapalı; \nSerin serin Kapalıçarşı \nCıvıl cıvıl Mahmutpaşa \nGüvercin dolu avlular \nÇekiç sesleri geliyor doklardan \nGüzelim bahar rüzgarında ter kokuları; \nİstanbul'u dinliyorum, gözlerim kapalı. \n\nİstanbul'u dinliyorum, gözlerim kapalı; \nBaşımda eski alemlerin sarhoşluğu \nLoş kayıkhaneleriyle bir yalı; \nDinmiş lodosların uğultusu içinde \nİstanbul'u dinliyorum, gözlerim kapalı. \n\nİstanbul'u dinliyorum, gözlerim kapalı; \nBir yosma geçiyor kaldırımdan; \nKüfürler, şarkılar, türküler, laf atmalar. \nBirşey düşüyor elinden yere; \nBir gül olmalı; \nİstanbul'u dinliyorum, gözlerim kapalı. \n\nİstanbul'u dinliyorum, gözlerim kapalı; \nBir kuş çırpınıyor eteklerinde; \nAlnın sıcak mı, değil mi, biliyorum; \nDudakların ıslak mı, değil mi, biliyorum; \nBeyaz bir ay doğuyor fıstıkların arkasından \nKalbinin vuruşundan anlıyorum; \nİstanbul'u dinliyorum."
    },
    {
        "id": 34,
        "author": "Orhan Veli Kanık",
        "title": "Bir Iş Var",
        "text": "Her gün bu kadar güzel mi bu deniz? \nBöyle mi görünür gökyüzü her zaman? \nHer zaman güzel mi bu kadar, \nBu eşya, bu pencere? \nDegil, \nVallahi degil; \nBir iş var bu işin içinde."
    },
    {
        "id": 35,
        "author": "Orhan Veli Kanık",
        "title": "Değil",
        "text": "Bilmem ki nasıl anlatsam; \nNasıl, nasıl, size derdimi! \nBir dert ki yürekler acısı, \nBir dert ki düşman başına. \nGönül yarası desem... \nDeğil! \nEkmek parası desem... \nDeğil! \nBir dert ki... \nDayanılır şey değil."
    },
    {
        "id": 36,
        "author": "Orhan Veli Kanık",
        "title": "İntihar",
        "text": "Kimse duymadan ölmeliyim \nAğzımın kenarında \nBir parça kan bulunmalı. \nBeni tanımayanlar \n'Mutlak birini seviyordu' demeliler. \nTanıyanlarsa, 'Zavallı, demeli, \nÇok sefalet çekti..' \nFakat hakiki sebep \nBunlardan hiçbiri olmamalı."
    },
    {
        "id": 37,
        "author": "Orhan Veli Kanık",
        "title": "Yalnızlik Şiiri",
        "text": "Bilmezler yalniz yaşamayanlar, \nNasil korku verir sessizlik insana; \nInsan nasil konuşur kendisiyle; \nNasil koşar aynalara, \nBir cana hasret, \nBilmezler."
    },
    {
        "id": 38,
        "author": "Orhan Veli Kanık",
        "title": "Gün Olur",
        "text": "Gün olur, alır başımı giderim, \nDenizden yeni çıkmış ağların kokusunda. \nŞu ada senin, bu ada benim, \nYelkovan kuşlarının peşi sıra. \nDünyalar vardır, düşünemezsiniz; \nÇiçekler gürültüyle açar; \nGürültüyle çıkar duman topraktan. \nHele martılar, hele martılar, \nHer bir tüylerinde ayrı telaş!... \nGün olur, başıma kadar mavi; \nGün olur başıma kadar güneş; \nGün olur, deli gibi..."
    },
    {
        "id": 39,
        "author": "Orhan Veli Kanık",
        "title": "Sevdaya Mı Tutuldum?",
        "text": "Benim de mi düşüncelerim olacaktı, \nBen de mi böyle uykusuz kalacaktım. \nSessiz, sedasız mı olacaktım böyle? \nÇok sevdiğim salatayı bile \nAramaz mı olacaktım? \nBen böyle mi olacaktım?"
    },
    {
        "id": 40,
        "author": "Orhan Veli Kanık",
        "title": "Bedava",
        "text": "Bedava yaşıyoruz, bedava; \nHava bedava, bulut bedava; \nDere tepe bedava; \nYağmur çamur bedava; \nOtomobillerin dışı, \nSinemaların kapısı, \nCamekanlar bedava; \nPeynir ekmek değil ama \nAcı su bedava; \nKelle fiyatına hürriyet, \nEsirlik bedava; \nBedava yaşıyoruz, bedava."
    },
    {
        "id": 41,
        "author": "Orhan Veli Kanık",
        "title": "Derdim Başka",
        "text": "Sanma ki derdim güneşten ötürü; \nNe çıkar bahar geldiyse? \nBademler çiçek açtıysa? \nUcunda ölüm yok ya. \nHoş, olsa da korkacak mıyım zaten \nGüneşle gelecek ölümden \nBen ki her nisan bir yaş daha genç, \nHer bahar biraz daha aşığım; \nKorkar mıyım? \nAh, dostum, derdim başka..."
    },
    {
        "id": 42,
        "author": "Orhan Veli Kanık",
        "title": "Birdenbire",
        "text": "Her şey birdenbire oldu. \nBirdenbire vurdu gün ışığı yere; \nGökyüzü birdenbiler oldu; \nMavi birdenbire. \nHer şey birdenbire oldu; \nBirdenbire tütmeye başladı duman topraktan; \nFiliz birdenbire oldu, tomurcuk birdenbire. \nYemiş birdenbire oldu. \n\nBirdenbire, \nBirdenbire; \nHer şey birdenbire oldu. \nKız birdenbire, oğlan birdenbire; \nYollar, kırlar, kediler, insanlar... \nAşk birdenbire oldu, \nSevinç birdenbire."
    },
    {
        "id": 43,
        "author": "Orhan Veli Kanık",
        "title": "Yaşamak I",
        "text": "Biliyorum, kolay değil yaşamak, \nGönül verip türkü söylemek yar üstüne; \nYıldız ışığında dolaşıp geceleri, \nGündüzleri gün ışığında ısınmak; \nŞöyle bir fırsat bulup yarım gün, \nYan gelebilmek Çamlıca tepesine... \n-Bin türlü mavi akar Boğaz'dan- \nHer şeyi unutabilmek maviler içinde."
    },
    {
        "id": 44,
        "author": "Orhan Veli Kanık",
        "title": "Yaşamak II",
        "text": "Biliyorum, kolay değil yaşamak; \nAma işte \nBir ölünün hâlâ yatağı sıcak, \nBirinin saati işliyor kolunda. \nYaşamak kolay değil ya kardeşler, \nÖlmek de değil; \n\nKolay değil bu dünyadan ayrılmak."
    },
    {
        "id": 45,
        "author": "Orhan Veli Kanık",
        "title": "Dalgacı Mahmut",
        "text": "İşim gücüm budur benim, \nGökyüzünü boyarım her sabah. \nHepiniz uykudayken. \nUyanır bakarsınız ki mavi. \n\nDeniz yırtılır kimi zaman, \nBilmezsiniz kim diker; \nBen dikerim. \n\nDalga geçerim kimi zaman da, \nO da benim vazifem; \nBir baş düşünürüm başımda, \nBir mide düşünürüm midemde, \nBir ayak düşünürüm ayağımda, \nNe haltedeceğimi bilemem."
    },
    {
        "id": 46,
        "author": "Orhan Veli Kanık",
        "title": "Hürriyete Doğru",
        "text": "Gün doğmadan, \nDeniz daha bembeyazken çıkacaksın yola. \nKürekleri tutmanın şehveti avuçlarında, \nİçinde bir iş görmenin saadeti, \nGideceksin; \nGideceksin ırıpların çalkantısında. \nBalıklar çıkacak yoluna, karşıcı; \nSevineceksin. \nAğları silkeledikçe \nDeniz gelecek eline pul pul; \nRuhları sustuğu vakit martıların, \nKayalıklardaki mezarlarında, \nBirden, \nBir kıyamettir kopacak ufuklarda. \nDenizkızları mı dersin, kuşlar mı dersin; \nBayramlar seyranlar mı dersin, şenlikler cümbüşler mi? \nGelin alayları, teller, duvaklar, donanmalar mı? \nHeeeey! \nNe duruyorsun be, at kendini denize; \nGeride bekliyenin varmış, aldırma; \nGörmüyor musun, her yanda hürriyet; \nYelken ol, kürek ol, dümen ol, balık ol, su ol; \nGit gidebildiğin yere."
    },
    {
        "id": 47,
        "author": "Orhan Veli Kanık",
        "title": "Denizi Özleyenler İçin",
        "text": "Gemiler geçer rüyalarımda, \nAllı pullu gemiler, damların üzerinden; \nBen zavallı, \nBen yıllardır denize hasret, \n'Bakar bakar ağlarım.' \nHatırlarım ilk görüşümü dünyayı, \nBir midye kabuğunun aralığından; \nSuların yeşili,göklerin mavisi, \nLapinaların en harelisi... \nHala tuzlu akar kanım \nİstiridyelerin kestiği yerden. \nNeydi o deli gibi gidişimiz, \nBembeyaz köpüklerle, açıklara! \nKöpükler ki fena kalpli değil, \nKöpükler ki dudaklara benzer; \nKöpükler ki insanlarla \nZinaları ayıp değil. \nGemiler gecer rüyalarımda, \nAllı pullu gemiler,damların üzerinden; \nBen zavallı, \nBen yıllardır denize hasret"
    },
    {
        "id": 48,
        "author": "Orhan Veli Kanık",
        "title": "Ayrılış",
        "text": "Bakakalırım giden geminin ardından; \nAtamam kendimi denize, dünya güzel; \nSerde erkeklik var, ağlayamam."
    },
    {
        "id": 49,
        "author": "Orhan Veli Kanık",
        "title": "Gün Olur",
        "text": "Gün olur alır başımı giderim, \nDenizden yeni çıkmış ağların kokusunda \nŞu ada senin, bu ada benim, \nYelkovan kuşlarının peşi sıra. \nDünyalar vardır, düşünemezsiniz; \nÇiçekler gürültüyle açar; \nGürültüyle çıkar duman topraktan. \nHele martılar, hele martılar, \nHerbir tüylerinde ayrı telaş!.. \nGün olur, başıma kadar mavi; \nGün olur, başıma kadar güneş \nGün olur, deli gibi..."
    },
    {
        "id": 50,
        "author": "Orhan Veli Kanık",
        "title": "Ölüme Yakın",
        "text": "Akşamüstüne doğru, kış vakti; \nBir hasta odasının penceresinde; \nYalnız bende değil yalnızlık hali; \nDeniz de karanlık, gökyüzü de; \nBir acaip, kuşların hali. \nBakma fakirmişim, kimsesizmişim; \n-Akşamüstüne doğru, kış vakti- \nBenim de sevdalar geçti başımdan. \nŞöhretmiş, kadınmış, para hırsıymış; \nZamanla anlıyor insan dünyayı. \nÖlürüz diye üzülüyoruz? \nNe ettik, ne gördük şu fani dünyada \nKötülükten gayrı? \nÖlünce kirlerimizden temizlenir, \nÖlünce biz de iyi adam oluruz; \nŞöhretmiş, kadınmış, para hırsıymış, \nHepsini unuturuz."
    },
    {
        "id": 51,
        "author": "Orhan Veli Kanık",
        "title": "Deniz Kızı",
        "text": "Denizden yeni mi çıkmıştı, neydi; \nSaçları, dudakları \nDeniz koktu sabaha kadar; \nYükselip alçalan göğsü deniz gibiydi. \n\nYoksuldu, biliyorum \n-Ama boyna da yoksulluk sözü edilmez ya- \nKulağımın dibinde, yavaş yavaş, \nAşk türküleri söyledi. \n\nNeler görmüş, neler öğrenmişti kim bilir. \nDenizle boğaz boğaza geçen hayatında! \nAğ yamamak, ağ atmak, ağ toplamak, \nOlta yapmak, yem çıkarmak, kayık temizlemek... \nDikenli balıkları hatırlatmak için \nElleri ellerime değdi. \n\nO gece gördüm, onun gözlerinde gördüm; \nGün ne güzel doğarmış meğer açık denizde! \nOnun saçları öğretti bana dalgayı; \nÇalkalandım durdum rüyalar içinde."
    },
    {
        "id": 52,
        "author": "Orhan Veli Kanık",
        "title": "Pazar Akşamları",
        "text": "Şimdi kılıksızım, fakat \nBorçlarımı ödedikten sonra \nİhtimal bir kat da yeni esvabım olacak \nVe ihtimal sen \nYine beni sevmeyeceksin. \nBununla beraber pazar akşamları \nSizin mahalleden geçerken, \nSüslenmiş olarak, \nZannediyor musun ki ben de sana \nŞimdiki kadar kıymet vereceğim?"
    },
    {
        "id": 53,
        "author": "Orhan Veli Kanık",
        "title": "Cımbızlı Şiir",
        "text": "Ne atom bombası \nNe Londra Konferansı \nBir elinde cımbız, \nBir elinde ayna; \nUmurunda mı dünya!"
    },
    {
        "id": 54,
        "author": "Orhan Veli Kanık",
        "title": "Kuyruklu Şiir",
        "text": "Uyuşamayız, yollarımız ayrı; \nSen ciğercinin kedisi, ben sokak kedisi; \nSenin yiyeceğin, kalaylı kapta; \nBenimki aslan ağzında; \nSen aşk rüyası görürsün, ben kemik. \n\nAma seninki de kolay değil, kardeşim; \nKolay değil hani, \nBöyle kuyruk sallamak Tanrının günü."
    },
    {
        "id": 55,
        "author": "Orhan Veli Kanık",
        "title": "Dedikodu",
        "text": "Kim söylemiş beni \nSüheyla'ya vurulmuşum diye? \nKim görmüş, ama kim, \nEleni'yi öptügümü, \nYüksekkaldirimda, güpegündüz? \nMelahat'i almişim da sonra \nAlemdar'a gitmişim, öyle mi? \nOnu sonra anlatirim, fakat \nKimin bacagini sikmişim tramvayda? \nGüya bir de Galataya dadanmişiz; \nKafalari çekip çekip \nOrada aliyormuşuz solugu; \nGeç bunlari, anam babam, geç; \nGeç bunlari bir kalem; \nBilirim ben yaptigimi. \nYa o, Mualla'yi sandala atip, \nRuhumda hicranin'i söyletme hikayesi?"
    },
    {
        "id": 56,
        "author": "Orhan Veli Kanık",
        "title": "Baharın İlk Sabahları",
        "text": "Tüyden hafif olurum böyle sabahlar \nKarşı damda bir güneş parçası, \nİçimde kuş cıvıltıları, şarkılar; \nBağıra çağıra düşerim yollara; \nDöner döner durur başım havalarda. \nSanırım ki günler hep güzel gidecek; \nHer sabah böyle bahar; \nNe iş güç gelir aklıma, ne yoksulluğum. \nDerim ki: 'Sıkıntılar duradursun!' \nŞairliğimle yetinir, \nAvunurum."
    },
    {
        "id": 57,
        "author": "Orhan Veli Kanık",
        "title": "Nisan",
        "text": "İmkansız şey\nŞiir yazmak\nAşıksan eğer;\nVe yazmamak,\nAylardan Nisansa."
    },
    {
        "id": 58,
        "author": "Orhan Veli Kanık",
        "title": "Açsam Rüzgara",
        "text": "Ne hoş, ey güzel Tanrım, ne hoş\nMavilerde sefer etmek!\nBir sahilden çözülüp gitmek\nDüşünceler gibi başıboş.\nAçsam rüzgara yelkenimi;\nDolaşsam ben de deniz deniz\nVe bir sabah vakti, kimsesiz\nBir limanda bulsam kendimi.\nBir limanda, büyük ve beyaz...\nMercan adalarda bir liman..\nBeyaz bulutların ardından\nGelse altın ışıklı bir yaz.\nDoldursa içimi orada\nBaygın kokusu iğdelerin.\nBilmese tadını kederin\nBu her alemden uzak ada.\nKonsa rüya dolu köşkümün\nÇiçekli dalına serçeler.\nRenklerle çözülse geceler,\nNar bahçelerinde geçse gün.\nHer gün aheste mavnaların\nGörsem açıktan geçişini\nVe her akşam dizilişini\nUfukta mermer adaların.\nNe hoş. ey Tanrım, ne hoş,\nİller, göller, kıtalar aşmak.\nNe hoş deniz deniz dolaşmak\nDüşünceler gibi başıboş.\nVersem kendimi bütün bütün\nBir yelkenli olup engine;\nKansam bir an güzelliğine\nKuşlar gibi serseri ömrün."
    },
    {
        "id": 59,
        "author": "Orhan Veli Kanık",
        "title": "Güneş",
        "text": "Ah aydınlıklardan uzaktayım\nKafamda o dağılmayan sükûn.\nÖlmedim lâkin, yaşamaktayım\nDinle bak: vurmada nabzı ruhun.\n\nYarasalar duyurmada bana\nKanatlarının ihtizazını.\nŞimdi hep korkular benden yana\nBekliyor sular, açmış ağzını.\n\nAh aydınlıklardan uzaktayım\nKafamda dağılmayan sükûn.\nÖlmedim lâkin, yaşamaktayım\nDinle bak vurmada nabzı ruhun.\n\nSiyah ufukların arkasında\nSeslerle çiçeklenmede bahar\nVe muhayyilemin havasında\nEn güzel zamanın renkleri var.\n\nÖlmedim hâlâ.. yaşamaktayım.\nDinle bak: vurmada nabzı ruhun!\nAh aydınlıklardan uzaktayım\nKafamda o dağılmayan sükûn.\n\nRuhum ölüm rüzgarlarına eş,\nIşık yok gecemde, gündüzümde.\nGözlerim görmüyor... lâkin güneş\nO her zaman, her zaman yüzümde."
    },
    {
        "id": 60,
        "author": "Orhan Veli Kanık",
        "title": "Gölgem",
        "text": "Bıktım usandım sürüklemekten onu,\nSenelerdir, ayaklarımın ucunda;\nBu dünyada biraz da yaşayalım,\nO tek başına,\nBen tek başıma."
    },
    {
        "id": 61,
        "author": "Orhan Veli Kanık",
        "title": "Eskiler Alıyorum",
        "text": "Eskiler alıyorum\nAlıp yıldız yapıyorum\nMusiki ruhun gıdasıdır\nMusikiye bayılıyorum\n\nŞiir yazıyorum\nŞiir yazıp eskiler alıyorum\nEskiler verip Musikiler alıyorum.\n\nBir de rakı şişesinde balık olsam"
    },
    {
        "id": 62,
        "author": "Orhan Veli Kanık",
        "title": "Söz",
        "text": "Aynada başka güzelsin,\nYatakta başka;\nAldırma söz olur diye;\nTak takıştır,\nSür sürüştür,\nİnadına gel,\nPiyasa vakti,\nMuhallebiciye.\n\nSöz olurmuş,\nOlsun;\nDostum değil misin?"
    },
    {
        "id": 63,
        "author": "Orhan Veli Kanık",
        "title": "Galata Köprüsü",
        "text": "Dikilir köprü üzerine,\nKeyifle seyrederim hepinizi.\nKiminiz kürek çeker, sıya sıya;\nKiminiz midye çıkarır dubalardan;\nKiminiz dümen tutar mavnalarda;\nKiminiz cimacıdır halat başında;\nKiminiz kuştur, uçar, şairane;\nKiminiz balıktır, pırıl pırıl;\nKiminiz vapur, kiminiz şamandıra;\nKiminiz bulut, havalarda;\nKiminiz çatanadır, kırdığı gibi bacayı,\nSıp diye geçer Köprü'nün altından;\nKiminiz düdüktür, öter;\nKiminiz dumandır, tüter;\nAma hepiniz, hepiniz...\nHepiniz geçim derdinde.\nBir ben miyim keyif ehli içinizde?\nBakmayın, gün olur, ben de\nBir şiir söylerim belki sizlere dair;\nElime üç beş kuruş geçer;\nKarnım doyar benim de."
    },
    {
        "id": 64,
        "author": "Orhan Veli Kanık",
        "title": "Sere Serpe",
        "text": "Uzanıp yatıvermiş, sere serpe;\nEntarisi sıyrılmış, hafiften;\nKolunu kaldırmış, koltuğu görünüyor;\nBir eliyle de göğsünü tutmuş.\nİçinde kötülüğü yok, biliyorum;\nYok, benim de yok ama...\nOlmaz ki!\nBöyle de yatılmaz ki!"
    },
    {
        "id": 65,
        "author": "Orhan Veli Kanık",
        "title": "Sabaha Kadar",
        "text": "Şu şairler sevgililerden beter;\nNedir bu adamlardan çektiğim?\nOlur mu böyle, bütün bir geceyi\nBir mısranın mahremiyetinde geçirmek?\n\nDinle bakalım, işitebilir misin\nTürküsünü damların, bacaların\nYahut da karıncaların buğday taşıdıklarını\nYuvalarına?\n\nBeklemesem olmaz mı güneşin doğmasını\nKullanılmış kafiyeleri yollamak için,\nKapıma gelecek çöpçülerle,\nDeniz kenarına?\n\nŞeytan diyor ki: 'Aç pencereyi;\nBağır, bağır, bağır; sabaha kadar.'"
    },
    {
        "id": 66,
        "author": "Orhan Veli Kanık",
        "title": "Odamda",
        "text": "Ben miyim bu şeylerin sahibi?\nKafamda bir çocuk var, meraksız.\nİç âlemim oyuncaktan farksız;\nOdam, içime bir ayna gibi.\nBir ışık oyunu var tavanda\nGölgeler seslerle birleşiyor\nVe bir karga beynimi deşiyor\nAzaplar kemirdiğim bu anda.\nKardeşini öldürüyor Kaabil,\nİçimde bir yalnızlık duygusu,\nÖlüm kadar uzun yaz uykusu,\nSıkıntı ile geçilen sahil.\nBağlanıyor bir iple, bir sürü\nDüşünce köyleri birbirine,\nÇöküyor her şeyin üzerine\nHülyam boyunca kurduğum köprü.\nVe doluyor sessiz, ordularım,\nDurmadan dinlenmeden odama.\nUrbam içinde yatan adama\nHayretle bakıyor dört duvarım.\nKardeşini öldürüyor Kaabil,\nİçimde bir yalnızlık duygusu,\nÖlüm kadar uzun yaz uykusu,\nSıkıntı ile geçilen sahil.\nVe delirmenin tatlı vehmini\nSessizlik odama dolduruyor.\nKargam hâlâ başımda duruyor\nBulmak'çün beynin cehennemini.\nDüşüp yatağın dalgalarına\nGünlerce sürüyor bu yolculuk.\nDurmadan akıtıyor bir oluk\nKorkuyu sükutun mezarına.\nKardeşini öldürüyor Kaabil,\nİçimde bir yalnızlık duygusu,\nÖlüm kadar uzun yaz uykusu,\nSıkıntı ile geçilen sahil.\nDünyaya tek gelen insan gibi\nAtılıyorum bir Hint dağına.\nGiriyor kafamın darlığına\nKimsesiz dünyaların sahibi\nGidip gidip gelmede aynı his\nİskeleye ulaşmıyor çima\nDikiliyor ansızın karşıma\nBoynum kalınlığındaki ceviz.\nKardeşini öldürüyor Kaabil,\nİçimde bir yalnızlık duygusu,\nÖlüm kadar uzun yaz uykusu,\nSıkıntı ile geçilen sahil."
    },
    {
        "id": 67,
        "author": "Orhan Veli Kanık",
        "title": "Ah Neydi Benim Gençliğim",
        "text": "Nerede böyle hüzünlenmek o zaman;\nİçip içip ağlamak,\nUzaklara dalıp şarkı söylemek;\nHafta sekiz ben eğlentide;\nBugün saz, yarın sinema,\nBeğenmedin Aile Bahçesi;\nOnu da beğenmedin, parka;\nSevdiğim dillere destan;\nSevdiğim,\nMeyil verdiğim;\nBen dizinin dibinde elpençe divan,\nSamanlık seyran.\nNerde,\nNerde,\nNerde böyle hüzünlenmek o zaman!"
    },
    {
        "id": 68,
        "author": "Orhan Veli Kanık",
        "title": "Macera",
        "text": "Küçüktüm, küçücüktüm,\nOltayı attım denize;\nBir üşüşüverdi balıklar,\nDenizi gördüm.\n\nBir uçurtma yaptım, telli duvaklı;\nKuyruğu ebemkuşağı renginde;\nBir salıverdim gökyüzüne;\nGökyüzünü gördüm.\n\nBüyüdüm, işsiz kaldım, aç kaldım;\nPara kazanmak gerekti;\nGirdim insanların içine,\nİnsanları gördüm.\n\nNe yardan geçerim, ne serden;\nNe denizden, ne gökyüzünden ama...\nBırakmıyor son gördüğüm,\nBırakmıyor geçim derdi.\n\nOymuş, diyorum, zavallı şairin\nGörüp göreceği."
    },
    {
        "id": 69,
        "author": "Orhan Veli Kanık",
        "title": "Helene İçin",
        "text": "Ötesi yok şehre ulaşınca kaderin yolu\nPişman bir el kapayacak kapısını ömrünün,\nHatırlayacaksın beni gözlerin yaşla dolu\nGüzelliğin yalnız mısralarımda kaldığı gün.\n\nOdanı dolduracak son mevsimin, son baharın...\nİsmini dinleyeceksin serin esen rüzgarda,\nDuyacaksın ateş feryadını hatıraların\nAkşam vakti söylenen aşıkhane şarkılarda.\n\nVe bilhassa parmaklığına dayandığın zaman\nUfku uzak şehirlere açılan balkonunun,\nGünahların geçecek hafızanın arkasından,\nGünahların... sonu gelmez kafilelerden uzun...\n\nÖterken ağaçlarda kuşlar tahayyül içinde,\nBakışlarında sükûnun zehri, dinleyeceksin,\nTürlü acılar şekillenecek yine içinde\n'ah! Şairim bu akşam da geçmedi' diyeceksin.\n\nVe ulaşacak bu son şehre kaderin yolu,\nKapıyacak pişman bir el kapısını ömrünün;\nHatırlayacaksın beni gözlerin yaşla dolu,\nGüzelliğin yalnız şarkılarımda kaldığı gün."
    },
    {
        "id": 70,
        "author": "Orhan Veli Kanık",
        "title": "Ağacım",
        "text": "Mahallemizde\nSenden başka ağaç olsaydı\nSeni bu kadar sevmezdim.\nFakat eğer sen\nBizimle beraber\nKaydırak oynamasını bilseydin\nSeni daha çok severdim.\n\nGüzel ağacım!\nSen kuruduğun zaman\nBiz de inşallah\nBaşka mahalleye taşınmış oluruz."
    },
    {
        "id": 71,
        "author": "Orhan Veli Kanık",
        "title": "Sizin İçin",
        "text": "Sizin için insan kardeşlerim,\nHer şey sizin için;\nGece de sizin için, gündüz de;\nGündüz gün ışığı, gece ay ışığı;\nAy ışığında yapraklar;\nYapraklarda merak;\nYapraklarda akıl;\nGün ışığında binbir yeşil;\nSarılar da sizin için, pembeler de;\nTenin avuca değişi,\nSıcaklığı,\nYumuşaklığı;\nYatıştaki rahatlık;\nMerhabalar sizin için;\nSizin için limanda sallanan direkler;\nGünlerin isimleri,\nAyların isimleri,\nKayıkların boyaları sizin için;\nSizin için postacının ayağı,\nTesticinin eli;\nAlınlardan akan ter,\nCephelerde harcanan kurşun;\nSizin için mezarlar, mezar taşları,\nHapishaneler, kelepçeler, idam cezaları;\nSizin için;\nHer şey sizin için."
    },
    {
        "id": 72,
        "author": "Orhan Veli Kanık",
        "title": "Karmakarışık",
        "text": "Bir okla yaralı kalbim\nBoyacının sandığında;\nGüvercinim kağıt helvasında;\nSevgilim kayığın burnunda;\nYarısı balık,\nYarısı insan;\nİn miyim?\nCin miyim?\nBen neyim?"
    },
    {
        "id": 73,
        "author": "Orhan Veli Kanık",
        "title": "Dağbaşı",
        "text": "Dağ başındasın;\nDerdin günün hasretlik;\nAkşam olmuş,\nGüneş Batmış,\nİçmeyip de ne haltedeceksin?"
    },
    {
        "id": 74,
        "author": "Orhan Veli Kanık",
        "title": "Eski Karım",
        "text": "Nedendir, biliyor musun;\nHer gece rüyama girisin,\nHer gece şeytana uyuşum,\nBembeyaz çarşafların üstünde;\nNedendir, biliyor musun?\n\nSeni hala seviyorum, eski karım.\n\nAma ne kadınsın, biliyor musun?"
    },
    {
        "id": 75,
        "author": "Orhan Veli Kanık",
        "title": "Ebabil",
        "text": "Alıp içinde sesler uçuşan bu akşamdan\nHafızamı bir deniz kıyısına çeken yol,\nAydınlık rüyaların peşine düşen gondol\nMavi bir denizde yüzer gibi yanan şamdan.\n\nTuşların üstünde karanlığın heyulası\nVe birden kalbe çırpınışlar veren hatıra.\nÇekmede beni saadet dolu dünyalara\nMine parmaklarında sedalaşan hülyası.\n\nSıyrılmada gözlerimden yıllarca geceler\nVe yalnız kalmada bir yaza ram olan sahil,\nUçuşmada gökyüzünde bir sürü ebabil:\nSevgimi ve hasretimi ebedi kılan yer.\n\nAçık pancurlarından seslerin dökülüşü..\nBir göl mü ürpermede ruhun uzaklarında?\nEn yakın sevgiyi duymıyan dudaklarında\nHer yaşayıştan daha güzel olan gülüşü.\n\nIlık gölgelerde uyutup düşünceleri\nBeyaz etekler ile bana göründüğün an\nVe kapıları yeşil sabahlara açılan\nSıcak tahayyüllerle dolu yaz geceleri.\n\nRenkli fanusların altında doğan dünyası,\nOmuzlarında ay ışığından örgülerle\nEklenmede içime hasret kaldığım yerle\nMine parmaklarında sadalaşan hülyası."
    },
    {
        "id": 76,
        "author": "Orhan Veli Kanık",
        "title": "Anlatamıyorum",
        "text": "Ağlasam sesimi duyar mısınız,\nMısralarımda;\nDokunabilir misiniz,\nGözyaşlarıma, ellerinizle?\n\nBilmezdim şarkıların bu kadar güzel,\nKelimelerinse kifayetsiz olduğunu\nBu derde düşmeden önce.\n\nBir yer var, biliyorum;\nHer şeyi söylemek mümkün;\nEpeyce yaklaşmışım, duyuyorum;\nAnlatamıyorum."
    },
    {
        "id": 77,
        "author": "Ahmed Arif",
        "title": "Hasretinden Prangalar Eskittim",
        "text": "Seni, anlatabilmek seni.\nİyi çocuklara, kahramanlara.\nSeni anlatabilmek seni,\nNamussuza, halden bilmeze,\nKahpe yalana.\n\nArd-arda kaç zemheri,\nKurt uyur, kuş uyur, zindan uyurdu.\nDışarda gürül-gürül akan bir dünya...\nBir ben uyumadım,\nKaç leylim bahar,\nHasretinden prangalar eskittim.\nSaçlarına kan gülleri takayım,\nBir o yana\nBir bu yana...\n\nSeni bağırabilsem seni,\nDipsiz kuyulara,\nAkan yıldıza,\nBir kibrit çöpüne varana,\nOkyanusun en ıssız dalgasına\nDüşmüş bir kibrit çöpüne.\n\nYitirmiş tılsımını ilk sevmelerin,\nYitirmiş öpücükleri,\nPayı yok, apansız inen akşamdan,\nBir kadeh, bir cigara, dalıp gidene,\nSeni anlatabilsem seni...\nYokluğun, Cehennemin öbür adıdır\nÜşüyorum, kapama gözlerini..."
    },
    {
        "id": 78,
        "author": "Ahmed Arif",
        "title": "Sevdan Beni",
        "text": "Terketmedi sevdan beni,\nAç kaldım, susuz kaldım,\nHayın, karanlıktı gece,\nCan garip, can suskun,\nCan paramparça...\nVe ellerim, kelepçede,\nTütünsüz uykusuz kaldım,\nTerketmedi sevdan beni..."
      },
      {
        "id": 79,
        "author": "Ahmed Arif",
        "title": "Ay Karanlık",
        "text": "Maviye\nMaviye çalar  gözlerin,\nYangın mavisine\nRüzgarda asi,\nKörsem,\nSenden gayrısına yoksam,\nBozuksam,\nCan benim, düş benim,\nEllere nesi?\nHadi gel,\nAy karanlık...\n\nİtten aç,\nYılandan çıplak,\nVurgun ve bela\nGelip durmuşsam kapına\nVar mı ki doymazlığım?\nİlle  de ille\nSevmelerim,\nSevmelerim gibisi?\nOturmuş yazıcılar\nFermanım yazar\nN'olur gel,\nAy karanlık...\n\nDört yanım puşt zulası,\nDost yüzlü,\nDost gülücüklü\nCıgaramdan yanar.\nAlnım öperler,\nSuskun, hayın, çıyansı.\nDört yanım puşt zulası,\nDönerim dönerim çıkmaz.\nEn leylim  gecede ölesim tutmuş,\nEtme gel,\nAy karanlık..."
      },
      {
        "id": 80,
        "author": "Ahmed Arif",
        "title": "İçerde",
        "text": "Haberin var mı taş duvar?\nDemir kapı, kör pencere,\nYastığım, ranzam, zincirim,\nUğruna ölümlere gidip geldiğim,\nZulamdaki mahzun resim,\nHaberin var mi?\nGörüşmecim, yeşil soğan göndermiş,\nKaranfil kokuyor cıgaram\nDağlarına bahar gelmiş memleketimin..."
      },
      {
        "id": 81,
        "author": "Ahmed Arif",
        "title": "Hani Kurşun Sıksan Geçmez Geceden",
        "text": "Hani Kurşun Sıksan Geçmez Geceden\nYiğit harmanları, yığınaklar,\nKurulmuş çetin dağlarında vatanların.\nDize getirilmiş haydutlar,\nHayınlar, amana gelmiş,\nYetim hakkı sorulmuş,\nHesap görülmüş.\nDemdir bu...\n\nDemdir,\nDerya dibinde yangınlar,\nKan kesmiş ovalar üstünde Mayıs...\nUçmuş, bir kuştüyü hafifliğinde,\nÇelik kadavrası korugan'ların.\nÖlünmüş, canım,ölünmüş\nMurad alınmış...\n\nGelgelelim,\nBeter, bize kısmetmiş.\nÖlüm, böyle altı okka koymaz adama,\nSusmak ve beklemek, müthiş\nGenciz, namlu gibi,\nVe çatal yürek,\nBarışa, bayrama hasret\nUykulara, derin, kaygısız, rahat,\nOtuziki dişimizle gülmeğe,\nDoyasıya sevişmeğe,yemeğe...\nKaç yol, ağlamaklı olmuşum geceleri,\nAsıl, bizim aramızda güzeldir hasret\nVe asıl biz biliriz kederi.\n\nİçim, bir suskunsa tekin mi ola?\nO Malta bıçağı,kınsız,uyanık,\nVe genç bir mısradır\nFilinta endam...\nNeden, neden alnındaki yıkkınlık,\nBakışlarındaki öldüren buğu?\nKaç yol ağlamaklı oluyorum geceleri...\nNasıl da almış aklımı,\nSürmüş, filiz vermiş içimde sevdan,\nDost, düşman söz eder kendi kavlince,\nKınanmak, yiğit başına.\nBu, ne ayıp, ne de yasak,\nÖylece bir gerçek, kendi halinde,\nBelki, yaşamama sebep...\n\nEvet, ağlamaklı oluyorum, demdir bu.\nHani, kurşun sıksan geçmez geceden,\nAnlatamam, nasıl ıssız, nasıl karanlık...\nVe zehir - zıkkım cıgaram.\nGene bir cehennem var yastığımda,\nGel artık..."
      },
      {
        "id": 82,
        "author": "Ahmed Arif",
        "title": "Unutamadığım",
        "text": "Unutamadığım\nAçardın,\nYalnızlığımda\nMavi ve yeşil,\nAçardın.\nTavşan kanı, kınalı - berrak.\nYenerdim acıları, kahpelikleri...\n\nGitmek,\nGözlerinde gitmek sürgüne.\nYatmak,\nGözlerinde yatmak zindanı\nGözlerin hani?\n\n\"To be or not to be\" değil.\n\"Cogito ergo sum\" hiç değil...\nAsıl iş, anlamak kaçınılmaz'ı,\nDurdurulmaz çığı\nSonsuz akımı.\n\nİçmek,\nGözlerinde içmek ayışığını.\nVarmak,\nGözlerinde varmak can tılsımına.\nGözlerin hani?\n\nCanımın gizlisinde bir can idin ki\nKan değil sevdamız akardı geceye,\nSıktıkça cellad,\nKemendi...\n\nDuymak,\nGözlerinde duymak üç - ağaçları\nSusmak,\nGözlerinde susmak,\nUstura gibi...\nGözlerin hani?"
      },
      {
        "id": 83,
        "author": "Ahmed Arif",
        "title": "Anadolu",
        "text": "Anadolu\nBeşikler vermişim Nuh'a\nSalıncaklar, hamaklar,\nHavva Ana'n dünkü çocuk sayılır,\nAnadoluyum ben,\nTanıyor musun ?\n\nUtanırım,\nUtanırım fıkaralıktan,\nEle, güne karşı çıplak...\nÜşür fidelerim,\nHarmanım kesat.\nKardeşliğin, çalışmanın,\nBeraberliğin,\nAtom güllerinin katmer açtığı,\nŞairlerin, bilginlerin dünyalarında,\nKalmışım bir başıma,\nBir başıma ve uzak.\nBiliyor musun ?\n\nBinlerce yıl sağılmışım,\nKorkunç atlılarıyla parçalamışlar\nNazlı, seher-sabah uykularımı\nHükümdarlar, saldırganlar, haydutlar,\nHaraç salmışlar üstüme.\nNe İskender takmışım,\nNe şah ne sultan\nGöçüp gitmişler, gölgesiz!\nSelam etmişim dostuma\nVe dayatmışım...\nGörüyor musun ?\n\nNasıl severim bir bilsen.\nKöroğlu'yu,\nKarayılanı,\nMeçhul Askeri...\nSonra Pir Sultanı ve Bedrettini.\nSonra kalem yazmaz,\nBir nice sevda...\nBir bilsen,\nOnlar beni nasıl severdi.\nBir bilsen, Urfa'da kurşun atanı\nMinareden, barikattan,\nSelvi dalından,\nÖlüme nasıl gülerdi.\nBilmeni mutlak isterim,\nDuyuyor musun ?\n\nÖyle yıkma kendini,\nÖyle mahzun, öyle garip...\nNerede olursan ol,\nİçerde, dışarda, derste, sırada,\nYürü üstüne - üstüne,\nTükür yüzüne celladın,\nFırsatçının, fesatçının, hayının...\nDayan kitap ile\nDayan iş ile.\nTırnak ile, diş ile,\nUmut ile, sevda ile, düş ile\nDayan rüsva etme beni.\n\nGör, nasıl yeniden yaratılırım,\nNamuslu, genç ellerinle.\nKızlarım,\nOğullarım var gelecekte,\nHerbiri vazgeçilmez cihan parçası.\nKaç bin yıllık hasretimin koncası,\nGözlerinden,\nGözlerinden öperim,\nBir umudum sende,\nAnlıyor musun ?"
      },
      {
        "id": 84,
        "author": "Ahmed Arif",
        "title": "Akşam Erken İner Mahpushaneye",
        "text": "Akşam erken iner mahpushaneye.\nEjderha olsan kar etmez.\nNe kavgada ustalığın,\nNe de çatal yürek civan oluşun.\nKar etmez, inceden içine dolan,\nAlıp götüren hasrete.\n\nAkşam erken iner mahpushaneye.\nİner, yedi kol demiri,\nYedi kapıya.\nBirden, ağlamaklı olur bahçe.\nKarşıda, duvar dibinde,\nÜç dal gece sefası,\nÜç kök hercai menekşe...\n\nAynı korkunç sevdadadır\nGökte bulut, dalda kaysı.\nBaşlar koymağa hapislik.\nKaranlık can sıkıntısı...\n\"Kürdün Gelini\"ni söyler maltada biri,\nBense volta'dayım ranza dibinde\nVe hep olmayacak şeyler kurarım,\nGülünç, acemi, çocuksu...\n\nVurulsam kaybolsam derim,\nÇırılçıplak, bir kavgada,\nErkekçe olsun isterim,\nDostluk da, düşmanlık da.\nHiçbiri olmaz halbuki,\nGeçer süngüler namluya.\nBaşlar gece devriyesi jandarmaların...\n\nHırsla çakarım kibriti,\nİlk nefeste yarılanır cigaram,\nBir duman alırım, dolu,\nBir duman, kendimi öldüresiye,\nBiliyorum, \"sen de mi?\" diyeceksin,\nAma akşam erken iniyor mahpushaneye.\nVe dışarda delikanlı bir bahar,\nSeviyorum seni,\nÇıldırasıya..."
      },
      {
        "id": 85,
        "author": "Ahmed Arif",
        "title": "Uy Havar",
        "text": "Yangınlar,\nKahpe fakları,\nKorku çığları\nVe irin selleri, aç yırtıcılar,\nSuyu zehir bıçaklar ortasındasın.\nBir cana, bir başa kalmışsın vay vay!\nPusatsız, duldasız, üryan\nBir cana bir de başa\nSeher vakti leylim-leylim\nCellat nişangahlar aynasındasın.\nOy sevmişim ben seni...\n\nÜsküdar'dan bu yan lo kimin yurdu!\nHe canım...\nÇiçekdağı kıtlık, kıran,\nGül açmaz, çağla dökmez.\nVurur alnım şakına\nVurur çakmaktaşı kayalarıyla\nKüfrünü, Medetsiz, Munzur.\nŞahmurat Suyu kan akar\nVe ben şairim.\n\nNamus işçisiyim yani\nYürek içisi.\nKorkusuz, pazarlıksız, kül elenmemiş,\nNe salkım bir bakış\nResmin çekeyim,\nNe kınsız bir rüzgar\nMısra dökeyim.\nOy sevmişem ben seni...\n\nVe sen daha demincek,\nYıllar da geçse demincek,\nBıçkılanmış dal gibi ayrı düştüğüm,\nÖmrümün sebebi, ustam, sevgilim,\nYaran derine gitmiş,\nFitil tutmaz, bilirim.\nAma hesap dağlarladır,\nUmut, dağlarla.\n\nDüşün, uzay çağında bir ayağımız,\nHam çarık, kıl çorapta olsa da biri\nDüşün, olasılık, atom fiziği\nVe bizi biz eden amansız sevda,\nAtıp bir kıyıya iki zamanı\nYarının çocukları, gülleri için\nHerbirinin ayvatüyü, çilleri için,\nKoymuş postasını,\nGörmüş restini.\nHe canım,\nSen getir üstünü.\n\nUy havar!\nMuhammed, İsa aşkına,\nYattığın ranza aşkına,\nDeeey, dağları un eder Ferhadın gürzü!\nBenim de boş yanım hançer yalımı\nVe zulamda kan-ter içinde, asi,\nHe desem, koparacak dizginlerini\nYediveren gül kardeşi bir arzu\nOy sevmişem ben seni..."
      },
      {
        "id": 86,
        "author": "Ahmed Arif",
        "title": "Rustemo",
        "text": "Modan yaylasında eşkin almadan\nMaktela üzerinde sağımız\nKarbeyaz Çermik Dağları\nSolumuz kan kırmızısı Fırat'tır\nDört mevsim yeşildir orman\nVe toprak çetin\nBaharları aşiretler iner Dersim üstünden\nSürü otlatır.\nOdunda\nKömürde\nPamukta\nGönlü bir akarsu gibi alıp götüren\nIrzdan ve ekmekten yana\nBir kara sevdadır\nYeşil murattır\nVe bundan ötürü tutmuş dağları\nVe almış yürümüş sulardan öte\nKıl çadırlarda maceramız\nYasak bundan böyle zulüm;\nVe öşür\nVe haraç\nVe angarya\nVe katil\nVe şirkat\nVe talan\nVe küfür kıza kısrağa\nYasaktır, emreder Dağlar Paşası\nElinde, affetmez Fransız üçlüsü...\n\nGayrı malumunuz olsun halım\nHayrola encam\nMalum ola\nAyan beyan\nDosta ve düşmana serencam\n\nÖnce şeyhülislam fetva buyurur\nKatlim dört mezhepte vacip görülür\nSonra saray ferman eyler\nVe kaltak vurulur ordugahlarda\nDar vakit yetiştin tatar ağası\nBir elimde kana batmış hamaylim\nBir elim derman eyler\nDostooo\nBuncasına kavga demezem\nKızanlar idman eyler\nHele sarılmasın dört bir yanımız\nTamam cümle dağlar mevzi almıştır\nVe yatmış pusuya patikalar\n\nSalavat getirir dağ dağ taburlar\nNarlı bahçe üzre kanlı bir akşam\nGelen elçi değil\nAzrail olsun\nAnam avradım olsun kaçarsam."
      },
      {
        "id": 87,
        "author": "Ahmed Arif",
        "title": "Yalnız Değiliz",
        "text": "Bir ufka vardık ki artık\nYalnız değiliz sevgilim.\nGerçi gece uzun,\nGece karanlık\nAma bütün korkulardan uzak.\nBir sevdadır böylesine yaşamak,\nTek başına\nÖlüme bir soluk kala,\nTek başına\nZindanda yatarken bile,\nAsla yalnız kalmamak.\n\nŞafakları ben balığa çıkarım\nAkan akmayan sularda\nBenim, bütün tezgahlarda paydosa giden\nBir bahar akşamı dünyada.\nBen dört duvar arasında değilim\nPirinçte, pamukta ve tütündeyim,\nKaracadağ, Çukurova ve Cibalide.\n\nZehirli kör yılanları\nVe sıtmasıyla\nGün yirmidört saat insan avında\nKaracadağda çeltikler.\nBir kız çocuğunun gözyaşı gibi\n-  Ayak bileklerinde bir dizi boncuk,\nSol omzunda nazarlık,\nDağ başında unutulmuş üşümüş,\nMinicik bir aşiret kızının  -\nDamla-damla, berrak olur pirinci.\nKamyonlarla, katır kervanlarıyla\nBeyler sofrasına gider...\n\nÇukurovam,\nKundağımız, kefen bezimiz\nKanı esmer, yüzü ak.\nSıcağında sabır taşları çatlar,\nÇatlamaz ırgadın yüreği.\nDilerse buluttan ak,\nKöpükten yumuşak verir pamuğu.\nKülhan, kavgacıdır delikanlısı,\nÜnlü mahpusanelerinde Anadolumun\nEn çok Çukurovalılar mahpustur,\nDostuna yarasını gösterir gibi,\nBir salkım söğüde su verir gibi,\nÖyle içten\nÖyle derin,\nTürkü söylemek, küfretmek,\nÇukurova yiğidine mahsustur...\n\nTütünü bilir misin?\n\"Kız saçı\" demiş zeybekler,\nSu içmez her damardan,\nYerini kolay beğenmez,\nÜşür\nNaz eder,\nDarılır\nİki parmak arasında kıyılmış,\nBir parçası var kalbimin\nİncecik, ak kağıtlara sarılır,\nDar vakit yanar da verir kendini.\nDostun susan dudağına...\n\nSokaklardan,\nKıyılardan,\nGök mavisinden,\nEkmeğinden,\nCanevinden ayrı düşmeye\nYani bütün hasretlerin kahrına\nVe zehrine çaresiz kalmaların,\nİlk nefesi Hızır gibi yetişir\nCibalide sarılan cıgaranın...\n\nTütün işçileri yoksul,\nTütün işçileri yorgun,\nAma yiğit\nPırıl - pırıl namuslu.\nNamı gitmiş deryaların ardına\nVatanımın bir umudu..."
      },
      {
        "id": 88,
        "author": "Ahmed Arif",
        "title": "Bir Akşam Üstüdür",
        "text": "Bir akşam üstüdür sarabî\nBahçeler ve dağlar üzre hükümran;\nTam dünyayı dolaşmak saatindesin.\nAy ışığı su içer birazdan.\nKızarmış kalçalarını çanlar\nAlabildiğine vurur.\nSen çocuk tulumunda\nMatbaa mürekkebi\nRüsva olmuş ellerinin emeği,\nManşetlerde kilometre kilometre yalan\nSallanır durur.\n\nBir akşam üstüdür katil, muhteşem\nAlıp götürmüşler dost dediğini\nAlmış rüzgârlar içini,\nÜmide benzer, sevdaya benzer...\nSoğuk bir namludur kör ve pusuda\nEnse kökünde zulüm,\nVe sermiş cânım sofrasını dört başı mâmur\nBurnun dibine hürriyet.\nSeviyorum mümkün değil;\nAranızda kurşun, yasak bölge var\nSen genç, sevdan ölünecek kadar güzel\nKanunu yapanlar ihtiyar."
      },
      {
        "id": 89,
        "author": "Ahmed Arif",
        "title": "Kalbim Dinamit Kuyusu",
        "text": "...Beni, gözlerin götürür\nGözlerin\nAşkla, acıyla...\nKuşatmışlar\nSesimi, soluğumu\nKesilmiş\nTuz-ekmek payım\nVurgunum\nVe darda,\nGözaltındayım.\nDal, kor keser\nPenceremde açarsa\nKuş, vurulur\nÜzerimden uçarsa.\nVe hal böyle böyle,\nYol bu yöndeyken\nGelir,\nKi her gelişinde\nDaha da içten\nGelir,\nSoluk soluğa\nBenim olursun.\nAmansız sarmasında\nKollarımın\nEsrik,\nÇığlık çığlığa\nErir, kar gibi vücudun...\nNicedir,\nKahpe ağzında\nBir salgın,\nBir deprem gibi künyemiz.\nNicedir,\nBaşımıza zindan dünyamız.\nBiz ki\nYarınıyız halkın,\nUmudu, yüzakıyız,\nHıncı, namusu...\nŞafakları,\nTaa şafakları\nHey canım,\nKalbim\nDinamit kuyusu..."
      },
      {
        "id": 90,
        "author": "Ahmed Arif",
        "title": "Karanfil Sokağı",
        "text": "Tekmil ufuklar kışladı\nDört yön, onaltı rüzgar\nVe yedi iklim beş kıta\nKar altındadır.\n\nKavuşmak ilmindeyiz bütün fasıllar\nRay, asfalt, şose, makadam\nBenim sarp yolum, patikam\nToros, Anti-toros ve asi Fırat\nTütün, pamuk, buğday ovaları, çeltikler\nVatanım boylu boyunca\nKar altındadır.\n\nDöğüşenler de var bu havalarda\nEl, ayak buz kesmiş, yürek cehennem\nÜmit, öfkeli ve mahzun\nÜmit, sapına kadar namuslu\nDağlara çekilmiş\nKar altındadır.\n\nŞarkılar bilirim çiğ tutmuş\nResimler, heykeller, destanlar\nUsta ellerin yapısı\nKolsuz, yarı çıplak Venüs\nTrans-nonain sokağı\nGarcia Lorca'nın mezarı,\nVe gözbebekleri Pierre Curie'nin\nKar altındadır.\n\nDuvarları katı sabır taşından\nKar altındadır varoşlar,\nHasretim nazlıdır Ankara.\nDumanlı havayı kurt sevsin\nAsfalttan yürüsün Aralık,\nSevmem, netameli aydır.\nBir başka ama bilemem\nBir kaçıncı bahara kalmıştır vuslat\nKalbim, bu zulümlü sevda,\nKar altındadır.\n\nGecekondularda hava bulanık puslu\nAltındağ gökleri kümülüslü\nEkmeğe, aşka ve ömre\nKüfeleriyle hükmeden\nCiğerleri küçük, elleri büyük\nNefesleri yetmez avuçlarına\n-İlkokul çağında hepsi-\nKenar çocukları\nKar altındadır.\n\nHatıp Çay'ın öte yüzü ılıman\nBulvarlar çakırkeyf Yenişehir'de\nKaranfil Sokağında gün açmış\nHikmetinden sual olunmaz değil\n\"mucip sebebin\" bilirim\nVe \"kafi delil\" ortada...\n\nKaranfil sokağında bir camlı bahçe\nCamlı bahçe içre bir çini saksı\nBir dal süzülür mavide\nAl - al bir yangın şarkısı,\nBakmayın saksıda boy verdiğine\nKökü Altındağ'da, İncesu'dadır."
      },
      {
        "id": 91,
        "author": "Ahmed Arif",
        "title": "Onur Da Ağlar",
        "text": "Gözlerinin pınarında\nBir bulut,\nBoşandı boşanacak\nNerdeyse.\nAklımdan geçenleri\nOkuyorsun su gibi.\nDünya gördü\nBizi boğazladılar...\n\nTutma gözyaşlarını\nOnur da ağlar...\nBırak yıkansın gökyüzü,\nLacivert, yeşil, altın\nIşıkları günbatının.\nİşte şafaktayız gene\nÇırılçıplak\nVe mavi.\nİşte sanki dağ yeli\nVe işte sanki meltem...\n\nKimse toz konduramaz\nKesip attığımız tırnağa bile.\nSen en güzel kızısın\nBütün galaksilerin\nBense tözüyüm artık\nAkkor tözüyüm\nPrometheus'u yakan\nKara sevdanın...\n\nNe alnımızda bir ayıp\nNe koltuk altında\nSaklı haçımız\nBiz bu halkı sevdik\nVe bu ülkeyi.\nİşte bağışlanmaz\nKorkunç suçumuz..."
      },
      {
        "id": 92,
        "author": "Ahmed Arif",
        "title": "Merhaba",
        "text": "Gün açar,\nKarın verir yağmurlu toprak.\nİncesu Deresi, merhaba.\nSaçakta serçeler daha çılgındır,\nBulutlarda kartal,\nDaha çalımlı.\nKoparır göğsünden bir düğme daha,\nTezkere bekliyen biri.\nİncesu Deresi, merhaba.\n\nGenç bayraklar vardır,\nBarış düşünür,\nKuyularda işçi, mavilikleri.\nBen hepsini düşünürüm,\nYirmidört saat\nVe seni düşünürüm,\nKaranlık, hırslı...\nSeni, cihanların aziz meyvası.\nİlan-ı aşk makamından bir mısra,\nYeşerip, kımıldar içimde,\nDüşer aklıma gözlerin...\n\nOysa murad alamam.\nOysa akdan - karadan\nBilirim, payım bu kadar...\nUnutmuş gülmeyi gözbebeklerim.\nUnutmuş dudaklarım öpmeyi.\nİncesu Deresi, merhaba..."
      },
      {
        "id": 93,
        "author": "Ahmed Arif",
        "title": "Leylim - Leylim",
        "text": "Leylim - leylim dünyamızın yarısı\nAl - yeşil bahar,\nYarısı kar olanda\nGene kavim - kardaş, can - cana düşman,\nGene yediboğum akrep,\nSarı engerek,\nAlnımızın aklığında puşt işi zulüm\nVe canım yarı geceler\nÇift kanat kapılarına karşı darağaçları,\nMahpusanede çeşme\nYandan akar olanda,\nGelmiş yoklamış ecel\nKaburgam arasından.\nYoklasın hele...\n\nÇağıdır, can dayanmaz,\nÇağıdır, en çatal, en ası,\nCehennem koncası memelerinin.\nÇağıdır, kırk gün - kırk gece\nKolların boynuma kement,\nHa canım kötüye inat...\nVah ki ne desem,\nKurşunları namlulara sürülü,\nİşkembesi kan,\nBaskıncılar uykumuzu yıkar olanda,\nAlır yüreğim:\n\nYankın yasak, aynalara.\nİnemem bahçende talan,\nTam, boş yanı bu, derim namussuzun,\nTam, bıçağım cehennem gibi güzelken,\nAklıma düşüyorsun\nEllerim arık...\n\nBilmiş\nBütün zulalar\nEğri hançer, kara mavzer, kan pusu.\nVe insan düşüncesinin o en orospu,\nO en ayıp, frengili yemişi,\nÇıldırtılmış uranyum\nBilmiş,\nBilsinler!\nSana nasıl yandığımı\nUuuuy gelin...\n\nİşte kan tutmuş korsanlar,\nHaramla beslenmiş azgın,\nDüzmece peygamberler\nVe cüceleri\nVe iğdiş ve aptal kölelerine karşı,\nİşte bir kez daha\nBu can bendeyken,\nDelin, divanenim işte\nUuuuy gelin...\n\nBu yasaklar,\nFiravun kalıntısı.\nYoksun,\nAkdan - karadan.\nGizline, canevine kurulu faklar.\nGün ola, umut kesip korkunç yetinden,\nMurdar tutkusuna dünyasızlığın,\nGün ola, düşesin bekler.\nDüşme!\nÖlürüm...\nGözlerinden, gözlerinden olurum.\n\nLeylim - leylim\nAyvalar, nar olanda\nSen bana yar olanda."
      },
      {
        "id": 94,
        "author": "Ahmed Arif",
        "title": "Vay Kurban",
        "text": "Dağlarının, dağlarının ardı,\nNazlıdır.\nUçurum kıyısında incecik bir yol\nGider dolan-dolana,\nBir hastan vardır, umutsuz,\nBelki Ayşe, belki Elif\nEndamı kuytuda başak,\nMemesinin, memesinin altında,\nBir sancı,\nBir hayın bıçak...\n\nÖlüm bu,\nFukara ölümü\nGeldim, geliyorum demez.\nYa bir kuşluk vakti, ya akşam üstü,\nYa da seher, mahmurlukta,\nBakarsın, olmuş olacak.\nBir hastan vardı umutsuz,\nHayreti uykularda,\nHayreti soğuk sularda.\nGayrı, iki korku çiçeğidir gözleri,\nİki mavi, kocaman korku çiçeği,\nAçar, derin kuyularda...\n\nDağlarının, dağlarının ardı korkunçtur.\nHiç akıl edip de düşünen var mı?\nGün kimin hesabına tutar akşamı,\nRahmetinden kim demlenir bulutun,\nHayırlı evlat makina\nNasıl canavar kesilir.\nKurdun, karıncanın rızkını veren\nToprak nasıl ayartılır,\nYüz vermez topal öküze,\nVe almaz koynuna kara sabanı.\n\nSepetçioğlu'm bir kömür işçişidir,\nMavzer değil, kürek tutar Urfalı Nazif\nMal, haraç-mezattır,\nCan, pazar-pazar.\nKırmızı, ak ve esmer,\nYumuşak ve sert buğdayları\nYaratan ellerin sahibidir bu,\nKör boğaz, nafaka uğruna,\nHaldan düşmüş, tebdil gezer...\n\nDağlarının, dağlarının ardı,\nNasıl anlatsam...\nAğaçsız, kuşsuz, gölgesiz.\nÇırılçıplak,\nVay kurban...\n\"Kim bu cennet vatanın uğruna olmaz ki feda.\"\nYiğitlik, sen cehennem olsan da bile\nFedayı kabul etmektir,\nCennet yapabilmek için seni,\nYoksul ve namuslu halka.\nBu'dur ol hikayet,\nOl kara sevda.\n\nSeni sevmek,\nFelsefedir, kusursuz.\nİmandır, konçinç sabırlı.\nİp'in, kurşun'un rağmına,\nYürür, pervasız ve güzel.\nSıradağları devirir,\nAkan suları çevirir,\nAlır yetimin hakkını,\nBuyurur, kitabınca...\n\nGün ola, devran döne, umut yetişe,\nDağlarının, dağlarının ardında,\nDeğil öyle yoksulluklar, hasretler,\nBir tek başak bile dargın kalmayacaktır,\nBir tek zeytin dalı bile yalnız...\nSıkıysa yağmasın yağmur,\nSıkıysa uykudan uyanmasın dağ.\nBu yürek, ne güne vurur...\nKaçar damarlarından karanlık,\nKaçar, bir daha dönemez,\nSunar koynunda yatandan,\nHem de mutlulukla sunar\nBeynimizin ışığında yeraltı.\n\nHer mevsim daha genç, daha verimli,\nSunar, pırıl-pırıl, sebil,\nÖmrünün en güzel aşk hasadını,\nElimizin hünerinde yeryüzü.\nDolu sofra, gülen anne, gülen çocuklar,\nBir'e on, bir'e yüz'le akşama gebe\nŞafakla doğan işgücü.\nYalanım yok, sözüm erkek sözüdür,\nOlm kitapta böylece yazılıdır,\nOl sevda, böyledir çünkü..."
      },
      {
        "id": 95,
        "author": "Ahmed Arif",
        "title": "Bu Zindan, Bu Kırgın, Bu Can Pazarı",
        "text": "Gördüler\nYedi cihan,\nİn, cin Kaf dağının ardındakiler,\nKıtlık da kıran da olsa\nGördüler analar neler doğurur\nAman aman hey...\n\nDünyalar vardır elvan,\nBir su damlasında, bir kıl ucunda,\nMeyvalar vardır, meyvalar,\nAğacı, omcası yok,\nSana vurgun, sana dost.\nBeride Kabil'in murdar baltası\nVe kan değirmenleri,\nKader kahpesi.\nBeride borazancıları o puşt ölümün,\nHazır ırzını vermeğe\nYiğitler vuruldukça.\nTimsah kısmı çünkü yavrusunu yer\nAkarsu duruldukça.\nCadı, yalan hamurunu dağ - dağ yoğurur\nAman aman hey\n\nBu zindan, bu kırgın, bu can pazarı,\nMacera değil.\nYaşamak, sade \"yaşamak\"\nYosun, solucan harcıdır.\nÖyle açar ki murat.\nSusuz, güneşsiz de kalsa, koparılsa da\nŞavkı, bulut güllerinden daha bir suna,\nDaha bir burcu - burcudur.\n\nBu zindan, bu kırgın, bu can pazarı\nMacera değil\nSardığım toprağımın altın sabrıdır.\nO sert, erkek hüznüdür lahza başında\nCıgara değil.\nVe sevgilim uykusunda bağrır\nAman aman hey...\n\nMeltemin bir tadı, ustura ağzı\nBiri, kız memesi, tılsım,\nYağmurun bir damlası süzülmüş küfür,\nBir damlası, aşk.\nSenin uykuların hayın,\nDüşlerin kardeş.\nDuyar mısın, anlayıp sızlar mısın ki?\nGece, samanyollarında rüzgar çıkıncayadek,\nMısralarım kardeş - kardeş çağırır\nAman Aman hey...\n\nSerabın bir sonu vardır,\nUfkun, sıradağın sonu.\nUçarın, kaçarın bir sonu vardır\nSenin sonun yok.\nMandaların, kavakların pazarı olur,\nSenin pazarın olamaz.\nSensiz nar çatlamaz, bebek gııı demez.\nBeni böyle şair, divane etmez,\nKızımın çatal göğsü.\nSenin yüzün suyu hürmetinedir\nBuğdalara, cevizlere yürüyen\nKara toprağın ak südü...\n\nBir bilsen kimlere tasa, kedersin,\nAnlar mısın, şaşırıp ağlar mısın ki?\nBir bilsen kardeşlerim ne can çocuklar\nVe bilsen nasıl vurur beni bu duvar.\nAkşam - akşam, kara sevdam ağırır\nAman, aman hey..."
      },
      {
        "id": 96,
        "author": "Ahmed Arif",
        "title": "Zulüm",
        "text": "Canımda damıttım\nseni ey zulüm,\nSancısını\ninceden\nkum gibi taşıdığım...\nKasığımda\namerikan kemendi\nbağıra bağıra\ngeceler boyu\nkaskatı kesilip\nkan işediğim...\nUzmandı\ncellatlar\nve hin oğlu hin\nakım kabloları\nkıskaçlarıyla\nbilenmiş azıları\nbuyruğunda\ngangister\nemperyalizmin...\nGene de yıkamadılar\nsökemediler\nve bozguna uğradılar\nHe canım\nkarşısında\nÇırılçıplak yüreğin..."
      },
      {
        "id": 97,
        "author": "Ahmed Arif",
        "title": "Togliatti",
        "text": "Palmiro, Palmiro şanlı işçi\nSıcak yaralarındaki barut kokusu\nkesik, anaların sütü\nVe kaçmıştır bebelerin uykusu\nKoku katedrallerinde yarımadanın\nGün görmüş meydanları Roma'nın\nBizimledir\nMavi mavi eser deniz meltemi\nSicilya'nın güneşli kalçaları\nBizimle kartpostal dalgınlığında Napoli bahçeleri\nBizden yanadır hava\nBizden yanadır su\nBizden yanadır Sinyor de Gasperi'nin\nVe bütün sinyorların korkusu\nÜrkmüştür manastır fareleri."
      },
      {
        "id": 98,
        "author": "Ahmed Arif",
        "title": "Yurdum Benim, Şahdamarım",
        "text": "Engereğin dişlerine işledim,\nAğu dişlerine\nOluklu, çentik...\nVe vurgun,\nGözleri bir çift cehennem\nBurnuna kan tütmüş\nPars bıyığına...\nDağın pulat yüreğine işledim,\nŞimşeğin masmavi usturasına\nSevdanı usul-usul\nSevdanı mısra-mısra\nLo ben seni hapislerde sevmişim,\nBen seni sürgünlerde.\nYurdum benim şahdamarım...\n\nYücende buzul\nVe kar,\nMaviş dağ tavşanları\nGün vuranda alaran\nZemheri yılanları\nVe yahut bir hışımla\nÖyle çakılan\nSonsuzluğun yakışığı kartallar.\n...........\nBaşım gözüm üstünesin\nSuskum, avazım üstüne...\nAdından başka silah\nYazgından başka günah\nDaha yazmamış\nHiçbir gizli dosyada\nHiçbir açık kitapta.\n\nPeşinde azgınları\nKanlı paranın\nYani doların itleri,\nAltın, sterlin kurtları\nVe petrol Nemrutları\nVe kurşun Yezitleri...\n...........\nKaçgunda, kaçakta\nCan havlindesin...\nVe çocuk ölüleri\nParçalanmışlar\nDaha süt kokuyorlar\nVe anne ölüleri\nİncecikten, gencecikten\nAçık hepsinin gözleri.\nHalkım benim\nAskıda çığ..."
      },
      {
        "id": 99,
        "author": "Ahmed Arif",
        "title": "Kara",
        "text": "Çarpmış,\nParamparça etmiş,\nKara sütü, kara sevdayla seni...\nVe kara memelerinde dişlerin asi,\nKaradır, upuzun yattığın gece,\nFelek, ah ettirir, boynun kıl - ince...\nCihanlar, çocuklar, kuşlar içinde\nSızlar bir yerlerin\nAdsız ve kayıp\nSızlar, usul-usul, dargın,\nVe kan tadında bir konca,\nDamıtır kendini mısralarınca...\n\nDe be aslan karam,\nDe yiğit karam,\nHangi kalemin yazısı,\nZorlu yazısı,\nBelanda?\n\nAnadan doğma nişan mı,\nSütlü barut damgası mı,\nBir gece parçası mı kaburgandaki?\nKız kakülü, ne hal eylermiş teni,\nEllerin, deli hoyrat,\nEllerin, susuz, yangın.\nEllerin ooooy alarga...\n\nDe be aslan karam,\nDe yiğit karam,\nHangi güzelin diş yeri,\nMavi diş yeri,\nSevdanda?\n\nVurmuş,\nDemirlerin çapraz gölgesi,\nAlnın galip ve serin.\nKünyen çizileli kaç yıldız uçtu,\nKaç ayva sarardı, kaç kız sevişti,\nGelmemiş, kimselerin...\n\nDe be aslan karam,\nDe yiğit karam,\nHangi zehirin meltemi,\nSaran meltemi,\nHülyanda?\n\nHakikatli dostun muydu,\nCan koyduğun ustan mıydı,\nBir uyumaz hasmın mıydı,\n\"Ooooof\" de bunlar olsun muydu?\n\nDe be aslan karam,\nDe yiğit karam,\nHangi kahpenin hançeri,\nSaklı hançeri,\nYaranda?"
      },
      {
        "id": 100,
        "author": "Necip Fazıl Kısakürek",
        "title": "Beklenen",
        "text": "Ne hasta bekler sabahı,\nNe taze ölüyü mezar.\nNe de şeytan, bir günahı,\nSeni beklediğim kadar.\n\nGeçti istemem gelmeni,\nYokluğunda buldum seni;\nBırak vehmimde gölgeni\nGelme, artık neye yarar?"
      },
      {
        "id": 101,
        "author": "Necip Fazıl Kısakürek",
        "title": "Affet",
        "text": "Affet göz kaptırdığım renkten, kulak verdiğim sesten,\naffet senden habersiz aldığım her nefesten..."
      },
      {
        "id": 102,
        "author": "Necip Fazıl Kısakürek",
        "title": "Sakarya Türküsü",
        "text": "İnsan bu, su misali, kıvrım kıvrım akar ya;\nBir yanda akan benim, öbür yanda Sakarya.\nSu iner yokuşlardan, hep basamak basamak;\nBenimse alın yazım, yokuşlarda susamak.\nHer şey akar, su, tarih, yıldız, insan ve fikir;\nOluklar çift; birinden nur akar; birinden kir.\nAkışta demetlenmiş, büyük, küçük, kâinat;\nŞu çıkan buluta bak, bu inen suya inat!\nFakat Sakarya başka, yokuş mu çıkıyor ne,\nKurşundan bir yük binmiş, köpükten gövdesine;\nÇatlıyor, yırtınıyor yokuşu sökmek için.\nHey Sakarya, kim demiş suya vurulmaz perçin?\nRabbim isterse, sular büklüm büklüm burulur,\nSırtına Sakaryanın, Türk tarihi vurulur.\nEyvah, eyvah, Sakaryam, sana mı düştü bu yük?\nBu dâva hor, bu dâva öksüz, bu dâva büyük! ..\n\nNe ağır imtihandır, başındaki, Sakarya!\nBinbir başlı kartalı nasıl taşır kanarya?\n\nİnsandır sanıyordum mukaddes yüke hamal.\nHamallık ki, sonunda, ne rütbe var, ne de mal,\nYalnız acı bir lokma, zehirle pişmiş aştan;\nVe ayrılık, anneden, vatandan, arkadaştan.\nŞimdi dövün Sakarya, dövünmek vakti bu ân;\nKehkeşanlara kaçmış eski güneşleri an!\nHani Yunus Emre ki, kıyında geziyordu;\nHani ardına çil çil kubbeler serpen ordu?\nNerede kardeşlerin, cömert Nil, yeşil Tuna;\nGiden şanlı akıncı, ne gün döner yurduna?\nMermerlerin nabzında hâlâ çarpar mı tekbir?\nBulur mu deli rüzgâr o sedayı: Allah bir!\nBütün bunlar sendedir, bu girift bilmeceler;\nSakarya, kandillere katran döktü geceler.\n\nVicdan azabına eş, kayna kayna Sakarya,\nÖz yurdunda garipsin, öz vatanında parya!\n\nİnsan üç beş damla kan, ırmak üç beş damla su;\nBir hayata çattık ki, hayata kurmuş pusu.\nGeldi ölümlü yalan, gitti ölümsüz gerçek;\nSiz, hayat süren leşler, sizi kim diriltecek?\nKafdağını assalar, belki çeker de bir kıl!\nBu ifritten sualin, kılını çekmez akıl!\nSakarya, sâf çocuğu, mâsum Anadolunun,\nDivanesi ikimiz kaldık Allah yolunun!\nSen ve ben, gözyaşiyle ıslanmış hamurdanız;\nRengimize baksınlar, kandan ve çamurdanız!\nAkrebin kıskacında yoğurmuş bizi kader;\nAldırma, böyle gelmiş, bu dünya böyle gider!\nBana kefendir yatak, sana tabuttur havuz;\nSen kıvrıl, ben gideyim, Son Peygamber Kılavuz!\n\nYol onun, varlık onun, gerisi hep angarya;\nYüzüstü çok süründün, ayağa kalk, Sakarya! .."
      },
      {
        "id": 103,
        "author": "Necip Fazıl Kısakürek",
        "title": "Utansın",
        "text": "Tohum saç, bitmezse toprak utansın!\nHedefe varmayan mızrak utansın!\n\nHey gidi Küheylan, koşmana bak sen!\nÇatlarsan, doğuran kısrak utansın!\n\nEski çınar şimdi Noel ağacı;\nDallarda iğreti yaprak utansın!\n\nUstada kalırsa bu öksüz yapı,\nOnu sürdürmeyen çırak utansın!\n\nÖlümden ilerde varış dediğin,\nGeride ne varsa bırak utansın!\n\nEy binbir tanede solmayan tek renk;\nBayraklaşamıyorsan bayrak utansın!"
      },
      {
        "id": 104,
        "author": "Necip Fazıl Kısakürek",
        "title": "Zindandan Mehmed'e Mektup",
        "text": "Zindan iki hece, Mehmed'im lâfta!\nBaba katiliyle baban bir safta!\nBir de, geri adam, boynunda yafta...\n     Halimi düşünüp yanma Mehmed'im!\n     Kavuşmak mı? .. Belki... Daha ölmedim!\n\nAvlu... Bir uzun yol... Tuğla döşeli,\nKırmızı tuğlalar altı köşeli.\n     Bu yol da tutuktur hapse düşeli...\n     Git ve gel... Yüz adım... Bin yıllık konak.\n\nNe ayak dayanır buna, ne tırnak!\nBir âlem ki, gökler boru içinde!\nAkıl, olmazların zoru içinde.\nÜstüste sorular soru içinde:\n     Düşün mü, konuş mu, sus mu, unut mu?\n     Buradan insan mı çıkar, tabut mu?\n\nBir idamlık Ali vardı, asıldı;\nKaydını düştüler, mühür basıldı.\nGeçti gitti, birkaç günlük fasıldı.\n     Ondan kalan, boynu bükük ve sefil;\n     Bahçeye diktiği üç beş karanfil...\n\nMüdür bey dert dinler, bugün 'maruzât'!\nÇatık kaş.. Hükûmet dedikleri zat...\nBeni Allah tutmuş, kim eder azat?\n     Anlamaz; yazısız, pulsuz, dilekçem...\n     Anlamaz; ruhuma geçti bilekçem!\n\nSaat beş dedi mi, bir yırtıcı zil;\nSayım var, maltada hizaya dizil!\nTek yekûn içinde yazıl ve çizil!\n     İnsanlar zindanda birer kemmiyet;\n     Urbalarla kemik, mintanlarla et.\n\nSomurtuş ki bıçak, nâra ki tokat;\nZift dolu gözlerde karanlık kat kat...\nYalnız seccâdemin yününde şefkat;\n     Beni kimsecikler okşamaz mâdem;\n     Öp beni alnımdan, sen öp seccâdem!\n\nÇaycı, getir, ilâç kokulu çaydan!\nDakika düşelim, senelik paydan!\nZindanda dakika farksızdır aydan.\n     Karıştır çayını zaman erisin;\n     Köpük köpük, duman duman erisin!\n\nPeykeler, duvara mıhlı peykeler;\nDuvarda, başlardan, yağlı lekeler,\nGömülmüş duvara, baş baş gölgeler...\n     Duvar, katil duvar, yolumu biçtin!\n     Kanla dolu sünger... Beynimi içtin!\n\nSükût... Kıvrım kıvrım uzaklık uzar;\nTek nokta seçemez dünyadan nazar.\nYerinde mi acep, ölü ve mezar?\n     Yeryüzü boşaldı, habersiz miyiz?\n     Güneşe göç var da, kalan biz miyiz?\n\nSes demir, su demir ve ekmek demir...\nİstersen demirde muhali kemir,\nNe gelir ki elden, kader bu, emir...\n     Garip pencerecik, küçük, daracık;\n     Dünyaya kapalı, Allaha açık.\n\nDua, dua, eller karıncalanmış;\nYıldızlar avuçta, gök parçalanmış.\nGözyaşı bir tarla, hep yoncalanmış...\n     Bir soluk, bir tütsü, bir uçan buğu;\n     İplik ki, incecik, örer boşluğu.\n\nAna rahmi zâhir, şu bizim koğuş;\nKaranlığında nur, yeniden doğuş...\nSesler duymaktayım: Davran ve boğuş!\n     Sen bir devsin, yükü ağırdır devin!\n     Kalk ayağa, dimdik doğrul ve sevin!\n\nMehmed'im, sevinin, başlar yüksekte!\nÖlsek de sevinin, eve dönsek de!\nSanma bu tekerlek kalır tümsekte!\n     Yarın, elbet bizim, elbet bizimdir!\n     Gün doğmuş, gün batmış, ebed bizimdir!"
      },
      {
        "id": 105,
        "author": "Necip Fazıl Kısakürek",
        "title": "Yattığım Kaya",
        "text": "Bu akşam o kadar durgun ki sular\nGömül benim gibi kedere diyor.\nİçimde maziden kalma duygular\nAğla geri gelmez günlere diyor.\n\nEy gönül, gidenden ümidini kes!\nKaçan bir hayale benziyor herkes,\nSanki kulağıma gaipten bir ses\nBuluşmalar kaldı mahşere diyor.\n\nEnginden engine koşarken rüzgar,\nBende bir yolculuk heyecanı var...\nYattığım kayaya çarpan dalgalar\nÇıkıver bir sonsuz sefere diyor."
      },
      {
        "id": 106,
        "author": "Necip Fazıl Kısakürek",
        "title": "Uyumak İstiyorum",
        "text": "İki yıldız arası göğe asılı hamak...\nUyku, uyku... Zamansız ve mekansız, uyumak.\nUyumak istiyorum; başım bir cenk meydanı;\nHarfsiz ve kelimesiz düşünmek Yaradanı.\nİlgisizlik, herşeyden kesilmiş ilgisizlik;\nBilmeyiş ki, en büyük ilme denk bilgisizlik.\nUsandım boş yere hep gitmeler, gelmelerden;\nBırakın uyuyayım, yandım kelimelerden!\n\nGöz kapaklarımda gün, kapkara bir kızıllık;\nKulağımda tarihin çıkrık sesi, bin yıllık.\nBir yurt ki bu, diriler ölü, ölüler diri;\nRaflarda toza batmış Peygamberden bildiri.\nHer gün yalnız namazdan namaza uyanayım;\nBir dilim kuru ekmek; acı suya banayım!\nVe tekrar uyuyayım ve kalkayım ezanla!\nYaşaya dursun insan, hayat dediği zanla..."
      },
      {
        "id": 107,
        "author": "Necip Fazıl Kısakürek",
        "title": "Bu Yağmur",
        "text": "Bu yağmur... bu yağmur... bu kıldan ince\nNefesten  yumuşak yağan bu yağmur...\nBu yağmur... bu yağmur... bir gün dinince.\nAynalar yüzümü tanımaz olur.\n\nBu yağmur kanımı boğan bir iplik\nTenimde acısız yatan bir bıçak\nBu yağmur yerde taş ve bende kemik\nDayandıkça çisil çisil yağacak.\n\nBu yağmur delilik vehminden üstün;\nKaranlık kovulmaz düşüncelerden.\nCinlerin beynimde yaptığı düğün\nSulardan, seslerden ve gecelerden."
      },
      {
        "id": 108,
        "author": "Necip Fazıl Kısakürek",
        "title": "Dayan Kalbim",
        "text": "Seni dağladılar, değil mi kalbim,\nHer yanın, içi su dolu kabarcık.\nBulunmaz bu halden anlar bir ilim;\nAkıl yırtık çuval, sökük dağarcık.\n\nSensin gökten gelen oklara hedef;\nOyası ateşle işlenen gergef.\nÇekme üç beş günlük dünyaya esef!\nDayan kalbim üç beş nefes kadarcık!"
      },
      {
        "id": 109,
        "author": "Necip Fazıl Kısakürek",
        "title": "Canım İstanbul",
        "text": "Ruhumu eritip de kalıpta dondurmuşlar;\nOnu İstanbul diye toprağa kondurmuşlar.\nİçimde tüten bir şey; hava, renk, eda, iklim;\nO benim, zaman, mekan aşıp geçmiş sevgilim.\nÇiçeği altın yaldız, suyu telli pulludur;\nAy ve güneş ezelden iki İstanbulludur.\nDenizle toprak, yalnız onda ermiş visale,\nVe kavuşmuş rüyalar, onda, onda misale.\n\nİstanbul benim canım;\nVatanım da vatanım...\nİstanbul,\nİstanbul...\n\nTarihin gözleri var, surlarda delik delik;\nServi, endamlı servi, ahirete perdelik...\nBulutta şaha kalkmış Fatih'ten kalma kır at;\nPırlantadan kubbeler, belki bir milyar kırat...\nŞahadet parmağıdır göğe doğru minare;\nHer nakışta o mana: Öleceğiz ne çare? ..\nHayattan canlı ölüm, günahtan baskın rahmet;\nBeyoğlu tepinirken ağlar Karacaahmet...\n\nO manayı bul da bul!\nİlle İstanbul'da bul!\nİstanbul,\nİstanbul...\n\nBoğaz gümüş bir mangal, kaynatır serinliği;\nÇamlıca'da,  yerdedir göklerin derinliği.\nOynak sular yalının alt katına misafir;\nYeni dünyadan mahzun, resimde eski sefir.\nHer akşam camlarında yangın çıkan Üsküdar,\nPerili ahşap konak, koca bir şehir kadar...\nBir ses, bilemem tanbur gibi mi, ud gibi mi?\nCumbalı odalarda inletir ' Katibim'i...\n\nKadını keskin bıçak,\nTaze kan gibi sıcak.\nİstanbul,\nİstanbul...\n\nYedi tepe üstünde zaman bir gergef işler!\nYedi renk, yedi sesten sayısız belirişler...\nEyüp öksüz, Kadıköy süslü, Moda kurumlu,\nAdada rüzgar, uçan eteklerden sorumlu.\nHer şafak Hisarlarda oklar çıkar yayından\nHala çığlıklar gelir Topkapı Sarayından.\nAna gibi yar olmaz, İstanbul gibi diyar;\nGüleni şöyle dursun, ağlayanı bahtiyar...\n\nGecesi sünbül kokan\nTürkçesi bülbül kokan,\nİstanbul,\nİstanbul..."
      },
      {
        "id": 110,
        "author": "Necip Fazıl Kısakürek",
        "title": "Bir Kadın...",
        "text": "sana ey kanımda eriyen kadın\ncan nasıl dayansın, nasıl dayansın?\nmezara çekmekse beni maksadın\nönümde o siyah gözlerin yansın.\n\nbir sütun alevsin, bir sütun duman,\nyalnız seni görür gözünü yuman.\nsenden ateşine bir deva uman\nbari gitsin kara toprağa kansın.\n\nbir çukur solumda, bir taş sağımda\nkabre girdiğim gün bu genç çağımda\nöyle bir yüksel ki sen toprağımda\ngörenler ruhumu tütüyor sansın"
      },
      {
        "id": 111,
        "author": "Necip Fazıl Kısakürek",
        "title": "Veda",
        "text": "Elimde, sükutun nabzını dinle,\nDinle de gönlümü alıver gitsin!\nSaçlarımdan tutup, kor gözlerinle,\nYaşlı gözlerime dalıver gitsin!\n\nYürü, gölgen seni uğurlamakta,\nKüçülüp küçülüp kaybol ırakta\nYolu tam dönerken arkana bak da,\nKöşede bir lahza kalıver gitsin!\n\nÜmidim yılların seline düştü,\nSaçının en titrek teline düştü,\nKuru yaprak gibi eline düştü,\nİstersen rüzgara salıver gitsin!"
      },
      {
        "id": 112,
        "author": "Necip Fazıl Kısakürek",
        "title": "Bizim Şarkımız",
        "text": "Kırılır da bir gün tüm dişliler\nDöner şanlı şanlı çarkımız bizim\nGökten bir el yaşlı gözleri siler\nŞenlenir evimiz barkımız bizim\n\nYokuşlar kaybolur çıkarız düze\nKavuşuruz sonu gelmez gündüze\nSapan taşların yanında füze\nBaşka alemlerle farkımız bizim\n\nKurtulur dil tarih ahlak ve iman\nGörürler nasılmış neymiş kahraman\nYer ve gök su vermem dediği zaman\nHer tarlayı sular arkımız bizim\n\nGideriz nur yolu izde gideriz\nTaş bağırda sular dizde gideriz\nBir gün akşam olur bizde gideriz\nKalır dudaklarda ŞARKIMIZ bizim..."
      },
      {
        "id": 113,
        "author": "Necip Fazıl Kısakürek",
        "title": "Bekleyen",
        "text": "Sen, kaçan ürkek ceylânsın dağda,\nBen, peşine düşmüş bir canavarım!\nİstersen dünyayı çağır imdada;\nSen varsın dünyada, bir de ben varım!\n\nSeni korkutacak geçtiğin yollar,\nArkandan gelecek hep ayak sesim.\nSarıp vücudunu belirsiz kollar,\nEnseni yakacak ateş nefesim.\n\nKimsesiz odanda kış geceleri,\nİçin ürperdiği demler beni an!\nDe ki: Odur sarsan pencereleri,\nDe ki: Rüzgâr değil, odur haykıran!\n\nGöğsümden havaya kattığım zehir,\nSolduracak bir gül gibi ömrünü,\nKaçıp dolaşsan da sen, şehir şehir,\nBana kalacaksın yine son günü.\n\nÖlürsün... Kapanır yollar geriye;\nBen mezarla sırdaş olur, beklerim.\nVarılmaz hayale işaret diye,\nToprağında bir taş olur, beklerim..."
      },
      {
        "id": 114,
        "author": "Necip Fazıl Kısakürek",
        "title": "Aynalar",
        "text": "Aynalar, bakmayın yüzüme dik dik;\nİste yakalandık, kelepçelendik!\nÇıktınız umulmaz anda karsıma,\nBaşımın tokmağı indi başıma.\n\nSuratımda her suç bir ayrı imza,\nBenmişim kendime en büyük ceza!\nEy dipsiz berraklık, ulvi mahkeme!\nAcı, hapsettiğin sefil gölgeme!\n\nNur topu günlerin kanına girdim.\nKutsi emaneti yedim, bitirdim.\nDoğmaz güneşlere bağlandı vade;\nDişlerinde, köpek nefsin, irade.\n\nGünah, gunah, hasad yerinde demet;\nMerhamet, sucumdan aşkın merhamet!\nOlur mu, dünyaya indirsem kepenk:\nGözyaşı döksem, Nuh tufanına denk?\n\nÇıkamam, aynalar, aynalar zindan.\nBakamam, aynada, aynada vicdan;\nBeni beklemeyin, o bir hevesti;\nGelemem, aynalar yolumu kesti."
      },
      {
        "id": 115,
        "author": "Necip Fazıl Kısakürek",
        "title": "Anneciğim",
        "text": "Ak saçlı başını alıp eline,\nKara hülyalara dal anneciğim!\nO titrek kalbini bahtın yeline,\nBir ince tüy gibi sal anneciğim!\n\nSanma bir gün geçer bu karanlıklar,\nGecenin ardında yine gece var;\nÇocuklar hıçkırır, anneler ağlar,\nYaşlı gözlerinle kal anneciğim!\n\nGözlerinde aksi bir derin hiçin,\nKanadın yayılmış, çırpınmak için;\nBu kış yolculuk var, diyorsa için,\nBeni de beraber al anneciğim! ..."
      },
      {
        "id": 116,
        "author": "Necip Fazıl Kısakürek",
        "title": "Allah Diyene",
        "text": "Her şey, her şey şu tek müjdede;\nYoktur ölüm, Allah diyene\nCanım kurban, başı secdede,\nİki büklüm, Allah diyene\n\nAkıl, kırık kanadı hiçin;\nDerdi gücü 'nasıl' ve 'niçin'...\nBağlı, perçin üstüne perçin,\nBenim gönlüm Allah diyene..."
      },
      {
        "id": 117,
        "author": "Necip Fazıl Kısakürek",
        "title": "Tabut",
        "text": "Tahtadan yapılmış bir uzun kutu;\nBaş tarafı geniş, ayak ucu dar.\nÇakanlar bilir ki, bu boş tabutu,\nYarın kendileri dolduracaklar.\n\nHer yandan küçülen bir oda gibi,\nDuvarlar yanaşmış, tavan alçalmış.\nSanki bir taş bebek kutuda gibi,\nHayalim, içinde uzanmış kalmış.\n\nCılız vücuduma tam görünse de,\nİçim, bu dar yere sığılmaz diyor.\nGeride kalanlar hep dövünse de,\nİnsan birer birer yine giriyor.\n\nÖlenler yeniden doğarmış; gerçek!\nTabut değildir bu, bir tahta kundak.\nBu ağır hediye kime gidecek,\nÇakılır çakılmaz üstüne kapak?"
      },
      {
        "id": 118,
        "author": "Necip Fazıl Kısakürek",
        "title": "Belki Bulursun!",
        "text": "Oyuncak kırılır, haydi, ya insan,\nNasıl parçalanır, nasıl bölünür?\nSöylerler, mezara kulak dayasan;\nBir daha ölmemek için ölünür.\n\nÇekilmez akılda bu kadar sancı;\nAkıl bir küçük diş, at, kurtulursun!\nÖlmemenin olsa gerek ilacı;\nEski rafta ara, belki bulursun! .."
      },
      {
        "id": 119,
        "author": "Necip Fazıl Kısakürek",
        "title": "Anneme Mektup",
        "text": "Ben bu gurbet ile düştüm düşeli,\nHer gün biraz daha süzülmekteyim.\nHer gece, içinde mermer döşeli,\nBir soğuk yatakta büzülmekteyim.\nBöylece bir lâhza kaldığım zaman,\nGeceyi koynuma aldığım zaman,\nGözlerim kapanıp daldığım zaman,\nYeniden yollara düzülmekteyim.\nSon günüm yaklaştı görünesiye,\nKalmadı bir adım yol ileriye;\nYüzünü görmeden ölürsem diye,\nÜzülmekteyim ben, üzülmekteyim"
      }                                                                                                                                                                                                                                
]